दलाई लामा का अरुणाचल दौरा बीजिंग को परेशान करने के लिए: चीनी मीडिया
चीन के विरोध के बीच बौद्ध धर्मगुरू दलाई लामा मंगलवार को अरुणाचल प्रदेश के दौरे पर पहुंचे. वेस्ट तवांग से उनके दौरे की शुरुआत हो रही है. दलाई लामा के दौरे पर गृह राज्यमंत्री किरण रिजिजू ने चीन को नसीहत दी. रिजिजू ने चीन को दो टूक अंदाज में कहा कि वो भारत के आंतरिक मामलों में दखल न दे.
किरण रिजिजू ने दलाई लामा के अरुणाचल दौरे को पूरे तरीके से धार्मिक करार दिया. उन्होंने कहा कि इस यात्रा का कोई राजनीतिक उद्देश्य नहीं है. धर्म गुरू होने के नाते हजारों लोगों की तमन्ना थी. लोगों की भावनाओं को देखते हुए दलाई लामा यहां पहुंचे हैं. रिजिजू ने कहा- भारत एक स्वतंत्र देश है और किसी भी धर्म गुरू के आने-जाने पर यहां कोई रोक नहीं है.