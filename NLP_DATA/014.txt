केजरीवाल अपने निजी मामले के लिए करदाताओं का रूपया खर्च करना चाहते हैं : दिल्ली भाजपा
नयी दिल्ली, चार अप्रैल :भाषा: दिल्ली भाजपा ने आज मुख्यमंत्री अरविंद केजरीवाल पर अपने निजी मामले के लिए दिल्ली के करदाताओं की राशि खर्च करने का आरोप लगाया।
उपराज्यपाल अनिल बैजल ने वरिष्ठ वकील राम जेठमलानी को किए जाने वाले भुगतान पर सॉलीसीटर जनरल रंजीत कुमार से सलाह मांगी है। जेठमलानी केन्द्रीय मंत्री अरूण जेटली द्वारा शहर की एक अदालत में दायर मानहानि के एक मामले में मुख्यमंत्री अरविंद केजरीवाल का मुकदमा लड़ रहे हैं।
दिल्ली भाजपा के अध्यक्ष मनोज तिवारी ने एक संवाददाता सम्मेलन में कहा, भाजपा केजरीवाल से उत्तर की मांग कर रही है कि किस राजनीतिक शुचिता के तहत वह अपने निजी मामले में वकील के लिए जनता का पैसा खर्च करने का प्रयास कर रहे हैं।