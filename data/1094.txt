बजट और सात निश्चय (दैनिक जागरण)।

अगले वित्तीय वर्ष का बजट राज्य के विकास को गति देने के लिए सात निश्चय की योजनाओं पर केंद्रीत है।

 जैसा कि अनुमान लगाया जा रहा था राज्य सरकार ने शिक्षा और कौशल विकास पर ज्यादा जोर दिया है।

 पुरुष वर्ग हो या महिलाएं, उन्हें प्रशिक्षित कर स्वावलंबी बनाने के उपाय किए गए हैं।

 ग्र्रामीण विकास पर संतुलन साधते हुए बजट में पंचायतों को और सशक्त बनाने की कवायद दिखती है।

 यही वजह है कि पंचायतों के लिए अतिरिक्त राशि का प्रावधान किया गया है।

 गांवों में शुद्ध पेयजल, सड़क और स्वास्थ्य सेवाओं पर जोर दिया गया है।

 विशेषकर वैसे गांव जो प्रदूषित जल पीने को अभिशप्त हैं, ऐसे सौ से भी अधिक गांवों में पानी को स्वच्छ करने के प्लांट लगाने के लिए राशि का प्रावधान किया गया है।

 पूर्ण शराबबंदी से आए सामाजिक बदलाव और अपराध में कमी पर भी बजट में जानकारी दी गई है।

 बताया गया है कि शराबबंदी लागू होने के बाद दलित उत्पीडऩ में 14.8 फीसद की कमी आई है।

 इसी तरह हत्या, दुष्कर्म और महिला उत्पीडऩ के आंकड़ों में गिरावट आई है।

 युवा पीढ़ी केविकास पर बल देते हुए छह लाख युवाओं को कौशल विकास का प्रशिक्षण देने का लक्ष्य रखा गया है।

 अल्पसंख्यक समुदाय के युवक-युवतियों को भी रोजगार से जोडऩे के लिए टेलङ्क्षरग के प्रशिक्षण के उपाय किए गए हैं।

 पिछड़ा एवं अतिपिछड़ा वर्ग के 89 लाख छात्र-छात्राओं के वजीफे का लक्ष्य रखा गया है।

 महिलाओं को सशक्त बनाने के उद्देश्य से सरकारी नौकरियों में पैंतीस फीसद आरक्षण के साथ-साथ बीस लाख किशोरियों को सशक्तीकरण के कार्यक्रम से जोड़ते हुए रोजगारोन्मुखी प्रशिक्षण की योजना बनाई गई है।

 इस बार शिक्षा के बजट में तीन हजार करोड़ रुपये के अतिरिक्त प्रावधान किए गए हैं।

 नदियों के तटबंधों के निर्माण और उसके मजबूतीकरण के लिए विशेष योजना बनाई गई है।

 यह राज्य बाढ़ जैसी आपदा का कोप झेलता रहा है।

 सिंचाई की समस्या भी बड़े पैमाने पर है, इस कारण स्थापना मद में अच्छी खासी रकम का प्रावधान किया गया है।

 निश्चित रूप से इससे किसानों को फायदा मिलेगा।

 निर्माण की गुणवत्ता को लेकर भी चिंता की गई है।

 कहा गया है कि सड़कों की गुणवत्ता प्रबंधन प्रणाली प्रक्रिया की अनिवार्यता को सख्ती से लागू किया जाएगा।

 नक्सल प्रभावित क्षेत्रों में सड़कों के निर्माण पर जोर दिया गया है।

 कुल मिलाकर देखें तो इस बजट में वे सारे अवयव अपना स्थान बनाए हुए हैं, जिनका क्रियान्वयन सात निश्चय के तहत हो रहा है।

 हालांकि यह भी गौर करने लायक है कि नए वित्तीय वर्ष में स्वास्थ्य विभाग के बजट में तुलनात्मक रूप से कम राशि का प्रावधान किया गया है।

,  स्थानीय संपादकीय : बिहार ।

सौजन्य- दैनिक जागरण।

