न कहना भी सीखें (हिन्दुस्तान)।

बहुत पहले महाकवि वाल्मीकि ने पहली बार एक व्याध को क्रौंच पक्षी के जोड़े पर बाण चलाते देखकर मा निषाद का उच्चारण किया था, वह पूरा श्लोक मनुष्य की करुणा को दर्शाता है।

 तभी तो ध्वन्यालोक: में अभिनवगुप्त ने कहा कि रामायण में करुण रस है, वहां शोक ही श्लोक बन गया है।

, यह निषेध, यह रोक, या न कहना हमारी शक्ति है।

 अक्सर अन्याय देखकर भी चुपचाप लोग सब सह जाते हैं।

 ‘अन्याय सहकर मौन रहना यह महादुष्कर्म है’- दिनकर।

 हमें कहां बोलना चाहिए, और कहां चुप रहना चाहिए, यही विवेक है।

 इसी विवेक से हम जीवन जीने की सीख पाते हैं।

 हम जिसे लोकतंत्र कहते हैं, वह लोक की स्वाधीनता है- बोलने की आजादी, सत्य के प्रति आग्रह, दुराचार का प्रतीकार।

 लोक में मतभेद स्वाभाविक है।

 पुरानी पोथियां कहती हैं- भिन्नरुचिर्हि-लोक:, यानी लोगों की पसंद और बुद्धि अलग होती है।

 जब विचार अलग होंगे, तो टकराहट भी होगी, लेकिन मनुष्य की विशेषता है कि वह विपरीत विचारों में सामंजस्य बिठा लेता है।

 उसके भीतर जो चट्टानी दृढ़ता है, वह उसे बचाए रखती है।

 यह प्रचलित धारणा है कि आदमी की जिंदगी नदी के प्रवाह की तरह है।

, ‘न’ कहना एक साहस है, सत्य का समर्थन है।

 हम न कहना सीख जाएं, तो झूठ बोलने की जरूरत ही नहीं होगी।

 मानव-जीवन का सब कुछ संग्रहणीय, सब कुछ सुंदर नहीं होता, जीवन के कुछ क्षण ही मार्मिक होते हैं, उन पर ही काव्य या महाकाव्य लिखे जाते हैं।

 जो बेकार है, उसे नकारना ही उचित है, यह ‘नकार’ हमें बहुत सारे बंधनों से मुक्त कर देता है।

, – महेंद्र मधुकर।

सौजन्य- हिन्दुस्तान।

