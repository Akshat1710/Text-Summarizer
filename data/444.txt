हमारे उत्तर-सत्य (बिजनेस स्टैंडर्ड)।

बतौर प्रधानमंत्री अपने कार्यकाल का लगभग आधा वक्त पूरा करते हुए नरेंद्र मोदी ने उच्च मूल्य वाली नकदी बदलने के रूप में अपनी पहली बड़ी भूल कर दी है।

 परंतु कई लोगों ने कहा है कि वे इस वजह से हो रही समस्या के साथ जी लेंगे क्योंकि इसके पीछे काले धन से निपटने जैसा नेक उद्देश्य है।

 राजनीतिक दृष्टिï से यह बात अहम है।

 यह मोदी की एक और कामयाबी है जिसके तहत वह देश को अपनी बात समझा लेने में सफल रहे।

 कुछ सप्ताह पहले भी वह सफलतापूर्वक अपनी बात लोगों से मनवा ले गए थे जब कश्मीर में चल रही ङ्क्षहसा, लंबे कफ्र्यू ओर उसके एकदम अलग-थलग पड़ जाने के बीच उन्होंने एक सैन्य कार्रवाई (सेना और सरकार पर प्रश्न न उठाएं वर्ना आप राष्टï्रद्रोही करार दिए जाएंगे) की मदद से पूरी बहस को राष्टï्रवाद की दिशा में मोड़ दिया था।

अर्थशास्त्री लंबे समय तक यह तर्क दे सकते हैं कि फिलहाल उठाए गए कदम से केवल वही काला धन बाहर आएगा जो पहले से इकठ्ठïा करके रखा गया है।

 वह काला धन जो अर्थव्यवस्था में मौजूद है, इससे सामने नहीं आने वाला।

 पत्रकार उन हजारों करोड़ रुपयों की ओर ध्यान दिलाएंगे जो भाजपा, कांग्रेस तथा अन्य दलों को अतीत में बेनामी स्रोतों से मिली है।

 यह इन दलों का पाखंड उजागर करेगा।

 विश्लेषक कहेंगे सभी अर्थव्यवस्थाओं में काला धन होता है जो जीडीपी के नौ फीसदी से 30 फीसदी के बीच रहता है।

 यहां तक कि विकसित अर्थव्यवस्थाओं में भी यह काफी मात्रा में मौजूद है।

 सबसे बुरी बात यह है कि अर्थव्यवस्था का काले धन से संचालित हिस्सा जीडीपी की तुलना में कहीं अधिक तेजी से विकसित होता है।

 उच्च मूल्य वाले रुपयों को खत्म करने से बेनामी लेनदेन कुछ समय के लिए रुक सकता है लेकिन वह फिर शुरू हो जाएगा।

 लेकिन भावशील मोदी बिना हिचके अपनी बात पर टिके हुए हैं और कह रहे हैं कि और सख्त कदम उठाए जाएंगे।

, यह शायद पोस्ट ट्रुथ (उत्तर-सत्य ) का भारतीय संस्करण है।

 इस शब्द को ऑक्सफर्ड शब्दकोश ने ‘वर्ष का शब्द’ घोषित किया है।

 मोदी भावनात्मक तर्क गढऩे में माहिर हैं और यही उत्तर-सत्य का मूल है।

 डॉनल्ड ट्रंप को भी इसका सटीक उदाहरण माना जा सकता है।

 यानी, मुझे तथ्य मत बताइए, जो मैं सोचता हूं वही सच है।

 दशकों से विज्ञापनदाता अपने उत्पादों की छवि को सिने जगत के सितारों या विपरीत लिंग की सफलता से जोड़कर उपभोक्ताओं की प्रतिक्रिया रचने का ऐसा ही प्रयास करते रहे हैं।

 मोदी को ऐसी किसी कवायद की भी जरूरत नहीं।

 वह खुद ही संदेश और संदेशवाहक दोनों हैं।

, ध्यान देने लायक दूसरी बात यह है कि सरकार के कार्यकाल का पूर्वाद्र्घ बीतने के साथ ही कई नेताओं वाली काडर आधारित पार्टी एक ऐसे दल में बदल गई है जहां केवल एक नेता है जिस पर कोई अन्य व्यक्ति सवाल नहीं उठा सकता।

 पार्टी गत वर्ष बिहार में मुख्यमंत्री पद का उम्मीदवार तक घोषित नहीं कर पाई और अब उत्तर प्रदेश में भी वह एक नाम नहीं तय कर पा रही है।

 कई पर्यवेक्षकों को लग रहा है मानो इंदिरा गांधी का पुनर्जन्म हुआ है।

 उनके भी अपने उत्तर-सत्य थे: उनकी मृत्यु के तीन दशक बाद लाखों गरीब मतदाताओं को आज भी लगता है कि वह गरीबों के साथ थीं।

 हालांकि बतौर प्रधानमंत्री उनका 16 साल का कार्यकाल दिखाता है कि गरीबी शायद ही कम हुई।

 इंदिरा गांधी की तरह मोदी भी लोकलुभावनवादी बन गए हैं।

 विचित्र बात है कि इंदिरा गांधी के सलाहकारों ने भी उनसे कहा था कि बैंक राष्टï्रीयकरण के साथ आयकर की जरूरत खत्म हो सकती है क्योंकि सरकार के पास ढेर सारा पैसा होगा।

 आज पुणे का अर्थशास्त्र प्रतिष्ठïान कह रहा है कि उसने मोदी से मुलाकात की और नोट बंद करने की सलाह दी।

 उसका यह भी कहना है कि आयकर को खत्म कर दिया जाना चाहिए।

 इस तरह भारत ऐसे देशों की कतार में जा खड़ा हुआ है जहां लोकतांत्रिक ढंग से चुने दबंग नेता का शासन है।

 रूस में पुतिन और तुर्की में एर्डोगन इसके समकालीन उदाहरण हैं।

 लेकिन उनसे पहले पूर्वी एशिया में भी ऐसे नेता रहे हैं जिन्होंने अपनी जनता के लिए काम किया है।

 इस मोड़ पर मोदी के लिए परिणाम के बजाय प्रयास के लिए नंबर पाना आसान होगा।

 परंतु ऐसा केवल भावहीन तथ्यों और आंकड़ों के बीच ही हो सकता है।

 भविष्य के लिए हमें इंतजार करना होगा कि दबंग शासक वाला पहलू अन्य देशों से अलग साबित होता है या नहीं।

, – टी. एन. नाइनन।

सौजन्य – बिजनेस स्टैंडर्ड।

