संपादकीय : इसराइल से गहराते रिश्ते (नई दुनिया)।

इसराइल के राष्ट्रपति रुवेन रिवलिन की वर्तमान भारत यात्रा का विशेष प्रतीकात्मक महत्व है।

 यह प्रमाण है कि भारत और इसराइल अब अपने संबंधों को विभिन्न् क्षेत्रों में न सिर्फ और प्रगाढ़ बना रहे हैं, बल्कि राजनीतिक स्तर पर इस रिश्ते को स्वीकार करने में अब पहले जैसी हिचक नहीं है।

 भारत और इसराइल ने 1990 के दशक में पूर्ण राजनयिक संबंध बनाए।

 उसके बाद उनका आपसी सहयोग लगातार बढ़ता गया।

 किंतु कारण चाहे फलस्तीन को भारत का पारंपरिक समर्थन हो या अंदरूनी राजनीति की मजबूरियां, मगर इसराइल से संबंधों को स्वीकार करने में भारत की हिचक कायम रही।

, यह नरेंद्र मोदी सरकार के सत्ता में आने के बाद जाकर टूटी।

 तो पिछले ढाई साल में विभिन्न् क्षेत्रों में इसराइल से भारत की सहमतियां बढ़ी हैं।

 मोदी सरकार ने अपनी विदेश नीति में अमेरिका को विशेष महत्व दिया।

 इसका भी स्वाभाविक परिणाम था कि इसराइल, जापान और ऑस्ट्रेलिया जैसे देशों से भारत के संबंध मजबूत हुए, जो अंतरराष्ट्रीय स्तर पर अमेरिकी धुरी के इर्द-गिर्द रहे हैं।

, अब राष्ट्रपति रिवलिन की छह दिवसीय भारत यात्रा के दौरान दोनों देशों ने रक्षा भागीदारी को और व्यापक बनाने तथा आतंकवाद से निपटने में सहयोग बढ़ाने का निर्णय लिया।

 इसराइल आज भारत के लिए हथियारों का बड़ा सप्लायर है।

 दोनों देश इस्लामिक आतंकवाद के निशाने पर रहे हैं।

 ऐसे में रक्षा एवं दहशतगर्दी के मुद्दों पर उनका मतैक्य स्वाभाविक है।

 यह विशेष उल्लेखनीय है कि इसराइल ने भारत की इस राय से सहमति जताई कि उद्देश्य चाहे जो हो, उसके लिए आतंकवाद का सहारा लेने को सही नहीं ठहराया जा सकता।

 फिर इसराइली राष्ट्रपति और प्रधानमंत्री मोदी ने सभी देशों से साझा अपील की कि आतंकवाद के खिलाफ लड़ाई वे एकजुट होकर लड़ें।

 इसके अलावा व्यापार एवं निवेश, कृषि, जल संसाधन एवं साइबर अपराध सहित विभिन्न् क्षेत्रों में संबंधों को और गहरा बनाने पर भी दोनों देश राजी हुए।

 यह सहमति आने वाले वक्त में दोनों देशों के लिए काफी उपयोगी होगी।

, राष्ट्रपति रिवलिन की भारत यात्रा उस समय हुई है, जब अमेरिकी राष्ट्रपति चुनाव में डोनाल्ड ट्रंप की जीत के साथ अंतरराष्ट्रीय स्तर पर अमेरिका की भावी भूमिका को लेकर आशंकाएं पैदा हुई हैं।

 ट्रंप का एलान है कि वे अंतरराष्ट्रीय स्तर पर अमेरिका का उलझाव खत्म करेंगे।

 उन्हें यहूदी विरोधी भी माना जाता है।

 इस आधार पर ऐसी अटकलें जताई गई हैं कि अमेरिका आगे इसराइल, जापान जैसे देशों के साथ उस तरह खड़ा नहीं रहेगा, जैसा वह द्वितीय विश्व युद्ध के बाद से खड़ा होता रहा है।

 उस परिस्थिति में अमेरिकी धुरी से संबंधित देशों के लिए नई चुनौतियां पेश आ सकती हैं।

 यदि ऐसा हुआ, तो इन देशों के आपसी रिश्ते और ज्यादा महत्वपूर्ण हो जाएंगे।

 इसीलिए इस मौके पर रिवलिन की भारत यात्रा को खासी अहमियत दी गई है।

, सौजन्य – नई दुनिया, 17-11-2016।

