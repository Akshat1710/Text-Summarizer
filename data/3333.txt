आगामी बजट में हो जीएसटी पर नजर (बिजनेस स्टैंडर्ड)।

 =": #0000;"सरकार की पहली प्राथमिकता जीएसटी पर सहमति कायम करना होनी चाहिए न कि नोटबंदी।

 इस संबंध में विस्तार से जानकारी दे रहे हैं नितिन देसाई, वित्त मंत्री अरुण जेटली आगामी बजट उस समय पेश करेंगे जब देश की अर्थव्यवस्था विमुद्रीकरण अर्थात नोटबंदी के असर से जूझ रही है।

 इस बीच उपभोक्ताओं और कारोबारी जगत का विश्वास हिला हुआ है, कॉर्पोरेट निवेश में निरंतर कमी आ रही है, वैश्विक व्यापार की वृद्घि दर कमजोर है और माहौल पूंजी की आवक के लिए सर्वथा प्रतिकूल है।

 व्यय प्रस्तावों के नए स्वरूप में योजनागत और गैरयोजनागत व्यय का अंतर समाप्त होने के बाद हम उम्मीद कर सकते हैं कि बजट के स्वरूप में कुछ बदलाव देखने को मिलेगा।

 इससे सार्वजनिक निवेश की कमजोर वृद्घि जैसे कारकों को छिपाने में मदद मिल सकती है।

 राजकोषीय जवाबदेही एवं बजट प्रबंधन समिति (एफआरबीएम) और राजकोषीय वर्ष समिति की अनुशंसाओं को भी स्थान दिया जा सकता है, बशर्ते कि वे सरकार की राजनीतिक प्राथमिकताओं की राह में न आएं।

, अगर मीडिया के इस अनुमान को माना जाए कि नोटबंदी के उलटे राजनीतिक असर को कम करने के लिए सरकार कर दरों में कटौती और लोकलुभावन योजनाओं में इजाफा कर सकती है तो कहा जा सकता है कि यह संभव है।

 माना जा सकता है कि सरकार इन योजनाओं के लिए उस नकदी का इस्तेमाल करेगी जो उसे नोटबंदी के बाद बैंक में जमा राशि से प्राप्त हुई हैं।

 इससे एफआरबीएम घाटे की बाधा प्रभावित होगी और बजट पर एफआरबीएम समिति के असर से जुड़ी शंकाएं भी।

 एक चीज जो शायद बजट में नजर नहीं आएगी वह है वस्तु एवं सेवा कर (जीएसटी)।

 नोटबंदी के बाद की उपजी राजनीतिक परिस्थितियां इसके लिए उत्तरदायी हैं।

 यह सुधार प्रक्रिया को झटका है और अगर सितंबर की तय समय सीमा के पहले मौजूदा मतांतर नहीं सुलझाए गए तो इसकी बहुत बड़ी कीमत चुकानी होगी।

 परंतु अगर वित्त मंत्री को राजनीतिक नुकसान पर नियंत्रण से परे जाकर आर्थिक नुकसान पर नियंत्रण पर ध्यान केंद्रित करने को कहा जाए तो उन्हें क्या करना चाहिए।

, पहली और सबसे अहम प्राथमिकता उपभोक्ताओं और उत्पादकों का विश्वास बहाल करने को दी जानी चाहिए।

 आज उत्पादक पिछड़ गए हैं क्योंकि भुगतान की व्यवस्था छिन्नभिन्न हो चुकी है और उपभोक्ता मांग भी कमजोर हो चुकी है।

 उपभोक्ताओं ने इसलिए मन खींच रखा है क्योंकि उन्हें पता नहीं कि कब सरकार की ओर से कोई नया नियम सामने आ जाए।

 पुराने नोट जमा करने और नए नोट निकालने संबंधी नियम लगातार बदले गए।

 इससे लोगों के मन में अनिश्चितता उत्पन्न हुई।

 उन्हें लगा कि पता नहीं सरकार अब आगे क्या करेगी।

 यह विचार केवल उन लोगों के मन में नहीं आया जिनके पास कुछ छिपाने को था बल्कि कानून का पालन करने वाले और वेतनभोगियों पर भी यही बात लागू होती है।

 इसलिए ऐसी स्पष्ट घोषणा की आवश्यकता है जो ऐसी तमाम अफवाहों को समाप्त कर दे।

, सरकार ने 8 नवंबर की नोटबंदी के बाद ऐसी घोषणाओं का इस्तेमाल कैशलेस यानी बिना नकदी के लेनदेन को बढ़ावा देने के लिए करना शुरू किया।

 संयोगवश कैशलेस लेनदेन में भुगतान करने वाले पोर्ट और कार्ड जारी करने वाले शुल्क वसूल करते हैं।

 इसमें शक नहीं कि नकदी ले कर चलने पर उसके चोरी हो जाने का खतरा है लेकिन डिजिटल भुगतान भी धोखाधड़ी से सुरक्षित नहीं हैं।

, सरकार ने अस्थायी प्रोत्साहनों की मदद से डिजिटल लेनदेन को बढ़ावा देने का प्रयास किया है ताकि कैशलेस लेनदेन सस्ता हो सके।

 उसने रूपे तथा डिजिटल लेनदेन के कुछ अन्य माध्यमोंं का प्रयोग करने पर पुरस्कार भी घोषित किए हैं।

 अभी हाल ही में भारतीय स्टेट बैंक की प्रमुख की ओर से सुझाव आया कि उच्च मूल्य के लेनदेन पर शुल्क वसूल किया जाए।

 उन्होंने इस बारे में कुछ नहीं बताया कि यह लेनदेन कर दायरे में कैसे आता है।

 उच्चमूल्य वाले अधिकांश नकद लेनदेन इसलिए होते हैं क्योंकि क्रेता या विक्रेता या दोनों कर बचाना चाहते हैं और उस आय को कर प्रशासन की निगाहों से बचाना चाहते हैं।

 राजनीति फंडिंग पर भी यही बात लागू होती है।

 भाजपा, कांग्रेस या अन्य राजनीतिक दल राजनीतिक चंदा कैशलेस तरीके से लेने की घोषणा क्यों नहीं करते।

, सरकार बैंकिंग व्यवस्था के अलावा डिजिटल भुगतान पर खूब जोर दे रही है।

 इसके लिए एक सुरक्षित, विश्वसनीय और प्रभावी संचार तंत्र की आवश्यकता है।

 आज मोबाइल फोन नेटवर्क की स्थिति ऐसी है कि हमें अक्सर फोन करने के लिए खुले में जाना होता है।

 कॉल ड्रॉप होने की दर भी बहुत ज्यादा है।

 ऑप्टिक फाइबर नेटवर्क की कवरेज के लक्ष्य में भी हम काफी पीछे हैं।

 हैकरों के हाथों डाटा गंवाने का खतरा बहुत अधिक है।

 इस तरह की संचार व्यवस्था में भुगतान में अव्यवस्था, धोखाधड़ी आदि की संभावना काफी बढ़ जाती है।

 ऐेसे में सरकार में बैठे लोगों को यह बताया जाना चाहिए कि वे अपनी प्राथमिकताएं तय करें।

 सबसे पहले उनको कैशलेस भुगतान की विश्वसनीय प्रणाली विकसित करनी चाहिए।

 उसके बाद ही वे नकदी के इस्तेमाल पर रोक लगाएं।

, एक बात जिससे बैंकों और भुगतान पोर्टल के जरिये औपचारिक भुगतान प्रणाली को प्रोत्साहन मिल सकता वह है जीएसटी।

 जीएसटी में आने वाले कारोबारों को चुकाए गए कर के बदले भुगतान के लिए लेनदेन का पूरा ब्योरा लोड करना होगा।

 ऐसे में जीएसटी लागू करने से छोटे कारोबारों को औपचारिक भुगतान प्रणाली में शामिल होने की प्रेरणा मिलती।

 जो खुदरा कारोबारी या थोक कारोबारी आपूर्ति की गई वस्तु के लिए औपचारिक भुगतान प्रणाली का इस्तेमाल करेंगे उनके पास विकल्प होगा कि वे खरीदार को बिना बिल वाली या कर वाली बिक्री नहीं करें।

 ऐसे में उपभोक्ताओं के लिए डिजिटल, कार्ड आधारित या चेक से भुगतान को बढ़ावा मिलेगा।

 आधार आधारित प्रत्यक्ष लाभ अंतरण के जरिये भी काफी कुछ किया जा सकता है।

, जीएसटी का मौजूदा स्वरूप भले ही आदर्श नहीं है लेकिन फिर भी वह नोटबंदी की तुलना में कहीं अधिक बड़े बदलाव लाने में सक्षम है।

 मौजूदा गतिविधियों की बात करें तो क्रम कुछ इस प्रकार होना चाहिए: सबसे पहले जीएसटी को आगे बढ़ाया जाना चाहिए और फिर इसकी प्रक्रियागत जरूरतों का इस्तेमाल कैशलेस लेनदेन प्रणाली को आगे बढ़ाने के लिए किया जाना चाहिए।

 अगर ऐसा किया जाए तो नोटबंदी का फायदा समझ में आएगा।

 उस वक्त उच्च मूल्य के नोट बदलने की आवश्यकता ही नहीं होगी क्योंकि वे रहेंगे ही नहीं।

 जीएसटी पर आम सहमति पर पहुंचना ही अब सरकार की प्रमुख सुधार संबंधी प्राथमिकता होनी चाहिए।

 अगर इसके लिए केंद्र को क्षेत्राधिकार के मसले पर कुछ समझौता करना पड़े तो वह भी ठीक है।

 अगर इससे ममता दीदी को शांत करने में मदद मिलती है तो ऐसा कर देना चाहिए।

 इससे कारोबारी यकीन पर जो सकारात्मक असर होगा वह नोटबंदी के दर्द को पीछे छोड़ देगा।

, – नितिन देसाई।

सौजन्य- बिजनेस स्टैंडर्ड।

