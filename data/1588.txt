चुनाव और अपराध (जागरण)।

सियासी संरक्षण मिलता है तो अपराधियों के हौसले बढ़ जाते हैैं।

 पंजाब में हाल में हुई कई घटनाएं इसका उदाहरण हैैं।

 दीनानगर की ताजा घटना यह साबित करती है कि अपराधियों को कानून का कोई डर नहीं रह गया है।

 वहां सिंघोवाल गांव में तीन नकाबपोशों ने घर में घुस कर एक नाबालिग को निर्वस्त्र कर दिया और उसके बाल काट डाले।

 किशोरी के शोर मचाने पर पड़ोसी आ गए और अपराधी भाग खड़े हुए नहीं तो और अनर्थ हो जाता।

 हैरानी होती है गांव में इस तरह की वारदात को अंजाम देने वालों के हौसले आखिर इतने बढ़ कैसे गए।

 इसकी वजह पीडि़त पक्ष के आरोपों में ही नजर आ जाती है।

 इस आरोप को अगंभीरता से नहीं लिया जा सकता कि गांव के एक भाजपा समर्थित पार्षद के करीबी ने यह हमला करवाया है।

 हालांकि इसका सियासी कारण नहीं था क्योंकि अगर पीडि़तों के आरोपों पर गौर करें तो किशोरी के भाई का आरोपी की बेटी से संबंध था जिसका सबक सिखाने के लिए यह कदम उठा लिया गया।

 ऐसा दुस्साहस तभी किया जा सकता है जब कोई पेशेवर अपराधी हो अथवा वारदात करने वाले को इतना भरोसा हो कि उसे कोई संरक्षण है।

 हालांकि इस मामले में भी पूरी तरह सही क्या है, यह तो विशेष जांच दल की रिपोर्ट के बाद ही पता चलेगा लेकिन इस घटना ने एक बार फिर यह सवाल खड़ा किया है कि सियासत के संरक्षण में अपराधियों को कब तक शह मिलती रहेगी।

 इससे पूर्व भी कई घटनाएं ऐसी सामने आ चुकी हैैं।

 सियासी दलों, खासकर सत्तारूढ़ दल से प्रत्यक्ष या अप्रत्यक्ष रूप से जुड़े लोग कानून को हाथ में लेने से कतराते नहीं।

 हाल में हुई ऐसी कुछ घटनाएं चुनाव से पहले माहौल को बिगाड़ती हैैं।

 अक्सर ऐसा भी होता है कि कुछ लोग सियासी संरक्षण की आड़ में इन दिनों अपनी पुरानी रंजिश के चलते हिसाब चुकता करने के लिए अपराध करते या करवा लेते हैैं।

 उन्हें विश्वास होता है कि चुनावी दौर में उन्हें सियासी दल बचा लेंगे।

 इसी वजह से अक्सर चुनावों के दौरान ऐसी वारदातें बढ़ जाती हैैं।

 पंजाब में चुनावों के दौरार्न ंहसा की आशंका रहती ही है, हालांकि गनीमत है कि दूसरे कई राज्यों की तरह यहां वैसा मंजर नहीं होता।

 इस बार भी यही कामना करनी चाहिए कि चुनाव से पहले या बाद में ऐसी वारदातें न हों जिनसे राज्य की शांति भंग हो।

 चुनाव आयोग कई इस बार अशांति की आशंका जता चुका है, इसलिए पहले ही सजग होने की आवश्यकता है।

 स्थानीय संपादकीय : पंजाब , सौजन्य-दैनिक जागरण।

