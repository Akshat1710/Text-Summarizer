सचमुच का हीरो (हिन्दुस्तान)।

फिल्म देखते हुए यह विचार आया कि काश, वह हीरो होते, तो खलनायकों की ऐसी की तैसी कर देते।

 वह भूल कर रहे थे कि कोई हीरो होकर अन्याय के खिलाफ आवाज नहीं उठाता, बल्कि निरंतर अन्याय के खिलाफ आवाज उठाने वाला खुद-ब-खुद हीरो हो जाता है।

 यहां सुपरमैन का किरदार निभाने वाले क्रिस्टोफर की बात सुननी चाहिए।

 वह कहते हैं कि सुपरमैन एक आम इंसान जैसा ही होता है, लेकिन वह मुश्किलों को टालने की बजाय उन्हें हल करने की कोशिश करता है।

 वह भावनाओं की ताकत पर जोर देते हैं।

, दुनिया के सारे महान कामों के पीछे भावनाओं की प्रबलता रही है।

 हम भले नजरअंदाज करते हों, लेकिन मदद, सहानुभूति, दया आदि से आप भरे हों, तो आपके भीतर का सर्वश्रेष्ठ आसानी से बाहर आता है।

 स्पेनिश मनोचिकित्सक डेमासो क्रि स्पो इसे थोड़ा भिन्न रूप में समझाते हैं।

 वह कहते हैं कि मुझे मजबूत बनने के लिए हजार गज रोजाना सैर करनी चाहिए, दौड़कर नहीं, बल्कि चलकर।

 लेकिन चलना मुझे किसी दोस्त के साथ होगा।

 क्रिस्पो के कहने का मतलब है कि दौड़ने से सिर्फ शारीरिक व्यायाम हो सकता है, जबकि चलने से आपकी आंख, कान जैसे अंगों का और दोस्त के साथ होने पर आपका भावनात्मक व्यायाम भी होता है।

 यही वजह है कि आज आईक्यू से अधिक ईक्यू यानी इमोशनल इंटेलिजेंस महत्वपूर्ण माना जाता है।

 आप में हीरो के सही तत्व यही हैं कि आप मानवीयता के साथ हैं और जहां भी इस पर संकट आता है, खुलकर खड़े हो जाते हैं।

 बस में महिला सीट पर बैठे किसी पुरुष से उठने का आग्रह कर वह सीट किसी महिला को ऑफर करते हैं, तो भी आप हीरो हैं।

, – नीरज कुमार तिवारी।

सौजन्य- हिन्दुस्तान।

