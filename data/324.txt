कश्मीर की परीक्षा (नवभारत टाइम्स)।

पिछले चार महीनों से हिंसा और अनिश्चितता झेल रही कश्मीर घाटी से एक अच्छी खबर यह आई है कि वहां 12वीं की परीक्षा शांतिपूर्वक संपन्न हो रही है।

 करीब 95 फीसदी स्टूडेंट्स इसमें शरीक हुए, जिसे एक अच्छा संकेत बताया जा रहा है।

 अगर अलगाववादियों के विरोध और बहिष्कार की अपीलों के संदर्भ में देखें, तो यह निश्चित रूप से बड़ी बात है कि उन अपीलों को अनसुना करते हुए कश्मीरी छात्रों ने परीक्षा को प्राथमिकता दी।

, जब स्कूल-कॉलेजों को खोलने और इम्तहान कराये जाने पर चर्चा चली थी, तभी अलगाववादियों ने यह दलील दी कि जिंदगी ज्यादा महत्वपूर्ण है।

 वह बचेगी तो तालीम आगे-पीछे भी मिल सकती है।

 मगर, आम कश्मीरी छात्रों ने अपने इस व्यवहार से जता दिया है कि जिंदगी और तालीम दो अलग-अलग चीजें नहीं हैं।

 उनके जीवन में सुरक्षा से कम अहमियत शिक्षा की नहीं है।

 इस संदेश की अपनी अहमियत है, जिसकी अनदेखी नहीं की जा सकती।

, मगर जिस तरीके से ये परीक्षाएं लेने का फैसला किया गया है, उस पर गौर करना भी कम जरूरी नहीं है।

 ये परीक्षाएं न केवल आधे सिलेबस के आधार पर ली गई हैं, बल्कि इनमें सवाल भी आसान पूछे गए।

 इसका संकेत पहले ही दिया जा चुका था।

 परीक्षा में बैठने या न बैठने का विकल्प भी विद्यार्थियों को दिया गया था।

 जो छात्र आधे सिलेबस के आधार पर ली जा रही इन परीक्षाओं में शामिल नहीं होते, वे मार्च में पूरे सिलेबस के आधार पर भी परीक्षाएं दे सकते थे।

, बावजूद इसके, अगर इसमें इतनी बड़ी संख्या में स्टूडेंट्स शामिल हुए तो इसके पीछे सबसे बड़ी भूमिका इस अघोषित आश्वासन की ही है कि इन परीक्षाओं को पास करना बहुत आसान रहने वाला है।

 इसके बचाव में दलील यह दी जा रही है कि पिछले चार महीनों से स्कूल बंद हैं और पूरा राज्य अनिश्चितता के माहौल से गुजर रहा है, ऐसे में स्टूडेंट्स को पढ़ने का मौका ही नहीं मिला।

 गौर से सोचें तो क्या इन दलीलों का कोई मतलब है।

 शिक्षा और परीक्षा को देशहित और शांति-व्यवस्था जैसे बाहरी तर्कों के आधार पर भला कैसे चलाया जा सकता है।

 ऐसे इम्तहान के बल पर क्या शाह फैजल जैसा कोई और कश्मीरी आईएएस टॉपर निकलने की उम्मीद की जा सकती है।

, सौजन्य – नवभारत टाइम्स,।

