असलहे किसलिए (दैनिक जागरण)।

प्रदेश में आचार संहिता लगने के बाद से अब तक पुलिस ने विभिन्न जिलों से 2123 अवैध शस्त्र पकड़े हैं।

 असलहों की लगातार बड़ी खेप पकड़ी गई है।

 पूछताछ में अभियुक्तों ने यही कहा कि चुनाव के लिए इनकी आपूर्ति की जानी थी।

 सवाल यह है कि कहीं चुनाव में च्हसा फैलाने की साजिश का अंग तो नहीं है।

 अवैध असलहों की लगातार बरामदगी से दो बातें सामने आई हैं।

 एक तो बिहार के मुंगेर से अवैध असलहे मंगाए जा रहे हैं और दूसरे स्थानीय स्तर पर भी छोटी-छोटी फैक्टियों में इनका निर्माण हो रहा है।

 शामली के कैराना में एक फैक्ट्री से दो सौ से ज्यादा तमंचे और पिस्टल बरामद बने होने के बाद पुलिस के होश उड़ गए।

 सांप्रदायिक तनाव के चलते वहां संवेदनशीलता तो बनी ही है दूसरे चुनाव को लेकर भी पाले खिंचे हैं।

 संभावित प्रत्याशियों के बारे में एडीआर के सर्वे में यह बात स्पष्ट हुई कि बड़ी संख्या में इस बार भी अपराधी और बिल्डर चुनाव लड़ने जा रहे हैं।

 आपराधिक गतिविधियों में संलिप्त उम्मीदवार हर जतन अपनाकर विधानसभा में पहुंचने की सभी जुगत लगाते हैं।

 पुलिस के उच्च अधिकारियों का दावा है कि पुलिस चप्पे-चप्पे पर छानबीन कर रही है और कहीं पर भी गड़बड़ी नहीं होने दी जाएगी।

 जो भी गैरकानूनी काम करेगा उसे सलाखों के पीछे ही जाना होगा।

 खुफिया तंत्र को खास तौर पर सक्रिय किया गया है।

 उत्तर प्रदेश के चुनावों का च्हसक इतिहास रहा है।

 कोई भी चुनाव यहां ऐसा नहीं हुआ जिसमें च्हसा न हुई हो।

 पुलिस व अर्धसैनिक बल के जवान हर चुनाव में मुस्तैद रहते हैं पर कहीं न कहीं लापरवाही हो ही जाती है।

 बूथ कैप्चरिंग व अपने पक्ष में जबरदस्ती वोट डलवाना यहां आम बात है।

 दबंग छवि के नेताओं के लिए ये सब करना बहुत आसान होता है।

 उन्हें पुलिस-प्रशासन से सहयोग भी प्राप्त रहता है जिसके दम पर वे अपने इलाके में अपने हिसाब से वोट डलवाते हैं।

 जो आवाज उठाने की कोशिश करता है उसे हमेशा के लिए खामोश कर दिया जाता है।

 बाहुबली नेताओं के लिए काम करने वाले शूटरों व लठैतों की फौज होती है जो अपने मालिक के एक आदेश पर किसी का भी काम तमाम करने के लिए तत्पर रहते हैं।

 इन्हें मोटे पैसे पर बाहरी राज्यों से भी बुलाया जाता है।

 पुलिस को ऐसा तंत्र विकसित करना होगा जिसके माध्यम से इन भाड़े के शूटरों या लठैतों पर नकेल कसी जा सके।

 चुनाव निष्पक्ष और च्हसा रहित कराना सभी का अभीष्ट होना चाहिए।

 स्थानीय संपादकीय : उत्तर प्रदेश ।

सौजन्य- दैनिक जागरण।

