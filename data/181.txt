रिश्ते का नया फलक (अमर उजाला : Editorial)।

 =": #0000;"भारत-अफ्रीका फोरम के तीसरे शिखर सम्मेलन ने इस महाद्वीप के साथ हमारे रिश्ते को न केवल मजबूती प्रदान की है, बल्कि इसका प्रभाव वैश्विक परिदृश्य पर भी दिखना चाहिए।

राजधानी दिल्ली में हुए भारत-अफ्रीका फोरम के तीसरे शिखर सम्मेलन ने इस महाद्वीप के साथ हमारे रिश्ते को न केवल मजबूती प्रदान की है, बल्कि इसका प्रभाव आने वाले समय में वैश्विक परिदृश्य पर भी दिखना चाहिए।

 यों इस सिलसिले की शुरुआत 2008 में पहले शिखर सम्मेलन के साथ हुई थी, मगर हाल के वर्षों में अमेरिका और चीन के साथ कनाडा जैसे देशों का भी ध्यान अफ्रीका की ओर गया है।

 दिसंबर में तो चीन और अफ्रीका का शिखर सम्मेलन भी होने जा रहा है।

, यही नहीं, महज पंद्रह वर्षों में चीन और अफ्रीका का द्विपक्षीय व्यापार 200 अरब डॉलर तक पहुंच चुका है।

 वहीं भारत और अफ्रीका के बीच अभी महज 72 अरब डॉलर का व्यापार होता है।

 वास्तव में औपनिवेशक दासता से लंबी लड़ाई लड़ने वाले भारत और अफ्रीका में बहुत कुछ साझा है, जिनके रिश्ते की सबसे महत्वपूर्ण कड़ी महात्मा गांधी से जुड़ती है।

 फिर भी दोनों पक्षों के बीच बहुत सीमित संपर्क रहा है।

 दक्षिण अफ्रीका और मिस्र जैसे देशों को छोड़ दिया जाए, तो अफ्रीका के बाकी देशों के साथ हमारा कुछ खास रिश्ता नहीं बन सका है।

, ऐसे में यह शिखर सम्मेलन बहुत मायने रखता है, जिसमें भारत को 54 अफ्रीकी देशों के राष्ट्राध्यक्षों या प्रतिनिधियों की अगवानी करने का मौका मिला।

 इस सम्मेलन से निश्चय ही द्विपक्षीय व्यापार बढ़ाने में मदद मिलेगी, जिसमें प्रधानमंत्री नरेंद्र मोदी ने अफ्रीकी देशों के लिए अगले पांच वर्ष में दस अरब डॉलर के कर्ज और 1.2 अरब डॉलर के अनुदान के साथ ही शिक्षा, चिकित्सा और कृषि सहित विभिन्न क्षेत्रों में सहयोग की पेशकश की है।

 अफ्रीका प्राकृतिक संसाधनों के मामले में बेहद समृद्ध है, तो भारत के पास आईटी जैसे क्षेत्र में कौशल हासिल है।

, सबसे बड़ी बात यह है कि दोनों पक्षों की चिंताओं में भी बहुत कुछ साझा है, फिर वह कुपोषण से मुक्ति हो या फिर इबोला, मलेरिया और एचआईवी-एड्स जैसी बीमारियों से लड़ाई।

 हैरानी की बात है कि जिस अफ्रीका के पास दुनिया को खाद्य सुरक्षा देने की क्षमता है, वहां के कई देशों में भुखमरी और गरीबी है।

 भारत की तरह अफ्रीका को आतंकवाद से भी जूझना पड़ रहा है।

 जाहिर है, अफ्रीका से रिश्ता सिर्फ व्यापार तक सीमित नहीं हो सकता, इसका फलक बहुत व्यापक है।

सौजन्य :- अमर उजाला, 30.10.2015।

