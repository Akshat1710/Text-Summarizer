गलत राह पर राजनीति  (दैनिक जागरण )।

विश्वविद्यालय ज्ञान पीठ होते हैं।

 आशा, उमंग और शोध बोध के केंद्र।

 लेकिन हमारे विश्वविद्यालयों में आशा और उमंग का वातावरण नहीं है।

 हैदराबाद केंद्रीय विश्वविद्यालय के शोध छात्र रोहित वेमुला की आत्महत्या ने राष्ट्रीय विमर्श का सवाल उठाया है।

 आत्महत्या दुखद और दुर्भाग्यपूर्ण है।

 इस मसले पर राजनीतिक बयानबाजी नहीं गहन राष्ट्रीय विमर्श की ही आवश्यकता है।

 लेकिन राजनीतिक दलतंत्र ने मूल समस्या के बजाय शोधार्थी की जाति के सवाल ही उठाए हैं।

 राजनीति की मुख्यधारा से तिरस्कृत कांग्रेस और उसके नेता राहुल गांधी केंद्रीय मंत्रियों से त्यागपत्र मांगने तक सीमित रहे हैं।

 पश्चिम बंगाल के मालदा में सार्वजनिक संपदा सहित थानों में भी आग लगाने वाले तत्वों पर शालीन रही तृणमूल कांग्रेस भी इस मामले में आक्रामक है।

 अन्य दल भी भाजपा और केंद्र सरकार से अपना हिसाब किताब ही चुकता कर रहे हैं।

 आत्महत्या पर भी संकीर्ण राजनीति जारी है।

 विश्वविद्यालयों में गहन अध्ययन, शोध और आशाप्रद वातावरण के समाप्त होने पर समग्र विचार की जरूरत पर किसी का ध्यान नहीं।

 मूलभूत प्रश्न है कि विश्वविद्यालय के वातावरण जीवन संघर्ष के प्रति आशाभाव क्यों नहीं जगाते।

 कम अंक पाने वाले छात्र आत्महत्या का ही रास्ता क्यों अपनाते हैं।

 रोहित ने मेधावी शोधार्थी होने के बावजूद गलत या सही अनुशासनात्मक कार्रवाई से निपटने के लिए आत्महत्या का ही मार्ग क्यों चुना।

 क्या अन्य विकल्प नहीं थे।

, प्रतीक्षा और संघर्ष स्थायी विकल्प होते हैं।

 पूरे मामले की उच्चस्तरीय जांच चल रही है।

 छात्रों का निलंबन भी वापस हो गया है, लेकिन राजनीति अब भी अपनी ही राह पर है।

 बेशक संस्थाएं निराश करती हैं।

 राज्य और समाज से भी निराशा संभव है।

 आशा समृद्ध लोग अच्छे समय की प्रतीक्षा करते हैं।

 लेकिन विश्वविद्यालयों में ऐसा वातावरण नहीं है।

 विश्वविद्यालयों में जीवन जगत् के तमाम अध्ययन अनुशासन हैं।

 राजनीति और समाज विज्ञान के सरोकारों पर भी बहसें होती हैं।

 विचारनिष्ठ राजनीति को जानने व समझने के अवसर भी होते हैं।

 यहां तक तो सब कुछ ठीक है, लेकिन राजनीति सीखने या जानने के नाम पर विश्वविद्यालयों को मुख्यधारा की राजनीति का अड्डा नहीं बनाया जाना चाहिए।

 राष्ट्रवाद, सेक्युलरवाद, वामपंथ, मार्क्‍सवाद या संसदीय राजनीति के प्रति व्यर्थता या सार्थकता पर बहस-विमर्श उचित है, लेकिन विश्वविद्यालयों को वर्ग संघर्ष और सतही राजनीति का कुरुक्षेत्र नहीं बनाया जा सकता।

 हैदराबाद विश्वविद्यालय में मुंबई हमले के दोषसिद्ध आरोपी याकूब मेनन की फांसी का विरोध हुआ।

 विचार अभिव्यक्ति के नाम पर राष्ट्र राज्य और उसकी न्याय व्यवस्था का विरोध विश्वविद्यालय की सामान्य गतिविधि का भाग नहीं हो सकता।

 अंबेडकर स्टूडेंट्स एसोसिएशन व अखिल भारतीय विद्यार्थी परिषद के बीच तकरार हुई।

 मामला कोर्ट, विश्वविद्यालय प्रशासन व पुलिस के विचाराधीन था।

 इसी बीच आत्महत्या हो गई।

, रोहित ने आत्महत्या के पूर्व लिखे पत्र में किसी दल, नेता या संस्था को दोषी नहीं ठहराया।

 लेकिन भाजपा के विरोधी दल केंद्र सरकार को ही अभियुक्त बता रहे हैं।

 फांसी का विरोध प्रदर्शन विचार अभिव्यक्ति का अधिकार है तो इस विचार का विरोध प्रदर्शन भी।

 क्षेत्रीय सांसद केंद्रीय मंत्री बंडारू दत्तात्रेय ने पत्रचार किया।

 ऐसा सभी सांसद करते हैं।

 कांग्रेसी सांसद हनुमंत राव ने भी 2014 में पत्रचार किया था।

 केंद्रीय मानव संसाधन मंत्री ने विश्वविद्यालय प्रशासन को लिखा।

 विश्वविद्यालय प्रशासन इसके पहले ही कार्रवाई कर चुका था।

 बेशक कार्रवाई की मात्र पर गुणदोष के आधार पर विचार और पुनर्विचार व बहस की गुंजाइश है।

 रोहित पर कार्रवाई इसलिए नहीं हुई कि वह दलित अथवा पिछड़े वर्ग से थे।

 कार्रवाई छात्र के विरुद्ध ही हुई है।

 लेकिन राजनीतिक विरोध प्रदर्शनों में पूरे मामले को सामाजिक और जातीय उन्माद का विषय ही बनाया जा रहा है।

, भारतीय समाज में बेशक जातियां हैं, जातिगत भेद भी रहे हैं और जातिगत उत्पीड़न व अन्याय के दंश भी।

 लेकिन अब जातिगत भेदभाव नष्ट भी हो रहे हैं।

 जाति आग्रह से मुक्त मेधावी नागरिकों का निर्माण शिक्षण संस्थाओं का कर्तव्य है।

 जातिगत भेदभाव के कारण हम भारत के लोग एक सशक्त समरस राष्ट्र नहीं बन पाए।

 राजनीतिक दलतंत्र भी इसका जिम्मेदार है।

 मूलभूत समस्या के कारण, निवारण और निदान पर बहस नहीं होती।

 जाति बीच में आ जाती है।

 विश्वविद्यालयों की तेजस्विता के घटते जाने का कारण जाति नहीं, जातिगत राजनीति है।

 राजनीतिक दलतंत्र द्वारा छात्रों को इस्तेमाल करने की राजनीति पुरानी है।

 इस मामले में भी जाति उन्माद की ही राजनीति है।

 अभिभावक और मेधावी छात्र विश्वविद्यालय परिसर में सड़क छाप राजनीति नहीं पसंद करते।

 तर्क दिया जाता है कि आधुनिक राजनीति के अनेक बड़े नेता अरुण जेटली या सीताराम येचुरी आदि विश्वविद्यालय राजनीति से ही आए हैं।

 तर्क यह भी हो सकता है कि अटल बिहारी बाजपेयी जैसे राजनीतिक महानायक विश्वविद्यालय राजनीति से नहीं आए।

 विश्वविद्यालयों पर राजनेता देने की जिम्मेदारी नहीं है।

 उन्हें सजग, सक्षम और प्रतिभा संपन्न नागरिक देना है।

, आत्महत्या करने वाला मेधावी शोधार्थी रोहित भी राजनेता नहीं बनना चाहता था।

 कार्ल सागन जैसा वैज्ञानिक, चिंतक और लेखक होना ही उसका सपना था।

 कार्ल सागन ने समूचे ब्रह्मांड को एक देखा था।

 दुखद आश्चर्य है कि कार्ल सागन के प्रति अतिरिक्त अनुरागी रोहित ब्रह्मांड विज्ञान और उसके रहस्यों से विरक्त हो गया।

 वह विश्वविद्यालय परिसर में चलने वाली सतही राजनीति में फंसा।

 निराश हुआ और उसने आत्महत्या का विकल्प चुना।

 विश्वविद्यालयों को राजनीति का अड्डा बनाना अनुचित है।

 पेशेवर राजनेता विषाद-अवसाद आरोप-प्रत्यारोप ङोल जाते हैं।

 तरुण छात्र ऐसे अवसाद नहीं ङोल पाते।

, विश्वविद्यालयों को उत्तम मनुष्य ही बनाने दीजिए।

 विश्वविद्यालयों के परिसर में वोट बैंक राजनीति के सरोकार भयावह हैं।

 रोहित जैसे मेधावी की आत्महत्या के लिए सारा समाज दोषी है।

 राहुलजी व अन्य सभी माननीय नेतागण।

 कृपया मामले को जाति उन्मादी न बनाइए।

 इसके बहाने जातिवादी राजनीति न चलाइए।

 हरेक आत्महत्या राष्ट्रीय व्यथा होती है।

 यह आत्महत्या राष्ट्र-राज्य, सभ्यता व संस्कृति के विरूद्ध पीड़ित का आरोपपत्र ही होती है।

 रोहित की आत्महत्या भी ऐसी ही है।

 यह राजनीतिक शोर मचाने का विषय नहीं।

 शोधार्थी छात्र की आत्महत्या प्रायश्चित और पुनर्विचार का ही विषय है।

 मनोविज्ञान, संस्कृति, सभ्यता और संवैधानिक व्यवस्था की क्षमता सहित उच्च शिक्षा के सभी सरोकारों पर समग्रता से विचार किए जाने की आवश्यकता है।

 जीवन लगातार प्रतिस्पर्धी हुआ है।

 सो तनाव भी बढ़े हैं।

 विश्वविद्यालय प्रबंधन अपनी व्यवस्था का अनुकूलन करने में कामयाब नहीं है।

 छात्रों में आशावाद घटा है।

 इसलिए समूचे देश की शिक्षा को आशा और उमंग से भर देने के नए सूत्र मंत्र खोजे जाने चाहिए।

,  , सौजन्य :- दैनिक जागरण  ,29.01.2016,हृदयनारायण दीक्षित (उप्र विधान परिषद में भाजपा के सदस्य हैं)।

