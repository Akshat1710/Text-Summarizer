चयन में योग्यता का आधार सही मगर बीच में न आए राजनीति (बिजनेस स्टैंडर्ड)।

सन 1949 में जब तत्कालीन प्रधानमंत्री जवाहरलाल नेहरू देश के पहले कमांडर इन चीफ (सन 1955 में इसे चीफ ऑफ आर्मी स्टाफ में बदल दिया गया) की नियुक्ति कर रहे थे तो उनको तीन लोगों के बीच चयन करना पड़ा।

 जनरल के एम करिअप्पा सबसे वरिष्ठï थे।

 वह अंग्रेजों के प्रति सराहना का भाव रखते और धोतीवालों यानी कांग्रेस नेताओं के प्रति विरोध का।

 दूसरे थे जनरल महाराज श्री राजेंद्र सिंह जी।

 ये नवानगर के जाम साहब के भाई थे।

 तीसरे थे जनरल नाथू सिंह।

 ये जमीन से जुड़े राजपूत थे।

 राजेंद्र सिंह जी और नाथू सिंह ने नेहरू से कहा कि इस पद पर करिअप्पा की नियुक्ति की जानी चाहिए क्योंकि वे वरिष्ठï भी हैं और सक्षम भी है।

नेहरू को डर था कि एक आक्रामक और अधिक सक्रिय जनरल देश की लोकतांत्रिक व्यवस्था को अस्थिर कर सकता है।

 ऐसा कई नव स्वतंत्र राष्टï्रों में देखने को मिल भी रहा था।

 नेहरू सोच रहे थे कि क्या भारतीय सेना में एक ब्रिटिश कमांडर इन चीफ बरकरार रखना चाहिए क्योंकि भारतीय सैन्य अधिकारी अनुभव में कमतर थे।

 नौसेना और वायुसेना में तो आने वाले कुछ वर्ष तक ब्रिटिश अधिकारी बरकरार रहे।

 बहरहाल इस बात से आहत नाथू ने हल्के मजाक में कहा कि इस आधार पर तो प्रधानमंत्री भी ब्रिटिश हो सकता था।

 इसके बाद करिअप्पा की नियुक्ति तय हो गई।

, आज ऐसी निष्पक्षता की उमीद बेमानी है।

 अब कमोबेश यह मान भी लिया गया है कि वरिष्ठïता सेना प्रमुख पद के लिए इकलौता मानक नहीं होना चाहिए।

 अब सरकार ने लेफ्टिनेंट जनरल बिपिन रावत को नया सेना प्रमुख बनाना तय किया है।

 उन्हें दो वरिष्ठï अधिकारियों प्रवीण बख्शी और पीएम हारिज पर तवज्जो दी गई।

 कहा गया कि वह भविष्य की चुनौतियों से निपटने के लिए बेहतर तैयार हैं।

 प्रश्न यह है कि यह बेहतर तैयारी या श्रेष्ठïता कैसे तय होती है।

, बीते चार दशकों के दौरान मैंने इन तीनों लोगों को करीब से देखा है।

 खासतौर पर बख्शी और रावत को जिनके साथ मैं राष्टï्रीय रक्षा अकादमी में एक ही स्क्वाड्रन में था।

 बाद में बख्शी, हारिज और मैंने अपनी रेजिमेंटों को एक साथ में कमांड किया था।

 उसके बाद मैंने रक्षा पत्रकार बनने का निर्णय ले लिया जबकि बाकी लोग उच्च कमांड में चले गए।

 मैं कह सकता हूं कि ये तीनों बेहतरीन नेतृत्वकर्ता हैं।

, बख्शी और हारिज मैंने भी लंबा अरसा पंजाब के मैदानी और राजस्थान के रेतीले इलाके में बिताया।

 इसके अलावा मैंने नगालैंड, मणिपुर, जम्मू कश्मीर और अफ्रीका तक में सेवाएं दीं।

 सरकार के पैरोकार लगातार कह रहे हैं कि बख्शी के पास आतंकवाद विरोधी अभियानों का अनुभव कम है।

 इस आधार पर तो यह बेतुकी दलील भी दी जा सकती है कि रावत को मैदानी इलाकों का कम अनुभव है और इसलिए वह पाकिस्तान के साथ किसी जंग में उतने प्रभावी नहीं रहेंगे।

, बख्शी की आलोचना और रावत को उन पर तरजीह देना यह स्वीकार करना भी है कि सेना का मूल काम अब पारंपरिक युद्घ नहीं बल्कि आतंकवाद विरोधी अभियान हैं।

 यह पाकिस्तान से हार स्वीकार करने के समतुल्य है क्योंकि उसकी सैन्य नीति हमेशा से भारत को अपारंपरिक तरीके से नुकसान पहुंचाने की रही है।

 अलगाववादियों से निपटना इसके बाद आता है।

राजनीतिक निर्णय करने वालों को यह समझना चाहिए कि सेना के सभी धड़े दो मैकेनाइज्ड फोर्स अधिकारियों को किनारे किए जाने को निराशा से तक रहे हैं।

 सैन्य बलों में पदोन्नति का मुद्दा काफी समय से आलोचना के घेरे में है।

 पदोन्नति नीतियों को लेकर कई मुकदमे चल रहे हैं।

 इन नीतियों के तहत इन्फैंट्री को तवज्जो दी जाती है।

 अब दो दशक बाद जब अन्य सशस्त्र कोर के जनरल स्वाभाविक रूप से सेना के प्रमुख बन रहे हैं तब इन्फैंट्री जनरल को इस आधार पर तवज्जो दी जा रही है जो छोटे मोटे फेरदबदल के साथ हर जनरल पर लागू होते हैं।

, इस बात पर आम सहमति बन रही है कि सेवा प्रमुखों का चयन वरिष्ठïता पर नहीं बल्कि श्रेष्ठïता पर होना चाहिए।

 ऐसे में अहम प्रश्न यह है कि क्या श्रेष्ठïता तय करने के कुछ स्थापित मानक होने चाहिए।

 फिलहाल तो ऐसा नहीं है।

 यह दलील दी जा सकती है कि जो जनरल आर्मी कमांडर बनाने जाने लायक समझा गया हो उसमें यह गुण होंगे ही कि उसे सेना प्रमुख बनाया जा सके।

 लेकिन यह बात आंशिक रूप से ही सही है।

 सेना प्रमुख के दो अन्य प्रमुख कार्य भी होते हैं।

 पहला, वह प्रतीकात्मक रूप में और प्रेरणा के स्तर पर भी सेना का प्रमुख होता है।

 एक ऐसा व्यक्ति जो संचार में कुशल और मीडिया के साथ तालमेल वाला हो वह सकारात्मक छवि के साथ लोगों का भरोसा बढ़ाता है।

, फिलहाल सेना के साथ राजनैतिक नेतृत्व के रिश्तों को देखते हुए यही कहा जा सकता है कि शीर्ष राजनैतिक नेतृत्व का प्रमुख सैन्य कमांडरों के साथ नाम मात्र का ही संवाद है।

 बात अगर सेना प्रमुख के चयन की हो तो रक्षा मंत्री और प्रधानमंत्री ने जिन कमांडरों के बीच से चयन किया उनसे उनका औपचारिक संवाद ही हुआ होगा।

 तीनों सेनाओं की भौगोलिक कमांड का ढांचा लंबे समय से प्रस्तावित है और इसका क्रियान्वयन इस चयन को पांच-सात कमांडरों के बीच सीमित कर देगा।

 ये वे कमांडर होंगे जिनको राजनेता निजी तौर पर जान सकें।

 तब तक नेताओं को अपना चयन दूसरों की राय के आधार पर ही करना होगा।

, रावत की नियुक्ति से यह स्पष्टï है कि कथित श्रेष्ठïता आधारित चयन देश के सर्वाधिक अराजनीतिक संस्थान के राजनीतिकरण की राह प्रशस्त कर रहा है।

 इसके अलावा यह वरिष्ठï सैन्य अधिकारियों को राजनीतिक रिश्ते बढ़ाने के लिए भी प्रेरित कर रहा है।

 अब तक सेना आंतरिक निर्णयों में राजनीतिक हस्तक्षेप टालते रहने में सफल रही है।

 अब जबकि महत्त्वाकांक्षी जनरलों को पता चल चुका है कि राजनीतिक संरक्षण से लाभ हो सकता है तो कहा जा सकता है कि सेना के राजनीतिकरण का एक चिंतित करने वाला समय हमारे सामने है।

, – अजय शुक्ला।

सौजन्य- बिजनेस स्टैंडर्ड।

