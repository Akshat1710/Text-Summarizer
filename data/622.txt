फसल बीमा सुधार (बिजनेस स्टेंडर्ड )।

सरकार की नई फसल बीमा योजना उन मॉडलों में सुधार के साथ पेश की गई जिनको सन 1970 के दशक से ही आजमाया जा रहा है और जिनको बहुत नाममात्र या बिल्कुल सफलता नहीं मिली।

 ऐसी योजनाएं महत्त्वपूर्ण हैं।

 ऐतिहासिक तौर पर देखा जाए तो जोखिम का प्रबंधन न होना किसानों की निराशा की एक बड़ी वजह है।

 लेकिन अब तक किसानों को बीमा योजना का उस कदर लाभ नहीं मिल सका है जिस हिसाब से उनको प्रीमियम चुकाना पड़ा है।

 ऐसा सरकारी सब्सिडी के बावजूद है।

 इसके अलावा बीमा योजना लाने और हर्जाने का दावा करने की प्रक्रिया भी जटिल रही है।

 आश्चर्य नहीं कि बमुश्किल 23 फीसदी किसानों ने ही बीमा योजना लेना उचित समझा।

 पंजाब और हरियाणा जैसे उन्नत राज्यों में कृषि बीमा कवरेज की स्थिति तो और भी बुरी रही।

 ऐसा इसलिए क्योंकि बीमा योजनाएं खराब मौसम या अन्य कारकों के चलते किसान को हुए नुकसान की तुलना में बहुत कम हिस्से की ही भरपाई करती हैं।

, नई योजना को प्रधानमंत्री फसल बीमा योजना (पीएमएफबीवाई) का नाम दिया गया है।

 यह योजना इनमें से कुछ बाधाओं को दूर करना चाहती है।

 किसानों को अब तक का सबसे कम प्रीमियम देना होगा।

 खरीफ फसल के लिए यह 2 फीसदी, रबी फसल के लिए 1.5 फीसदी और बागवानी फसलों के लिए 5 फीसदी होगा।

 इसकी मदद से उनको पूरा बीमा कवर मिलेगा।

 एक और बात जो इसे पिछली अन्य योजनाओं से अलग करती है वह यह कि इसमें प्रतिबंधित बुआई और फसल कटाई के दो सप्ताह बाद तक उसे होने वाले नुकसान को भी शामिल किया गया है।

 योजना के जरिये क्रियान्वयन की दिक्कतों को दूर करने की उम्मीद की गई है।

 इस क्रम में तकनीक के इस्तेमाल पर जोर दिया गया है जिसमें सैटेलाइट इमेजिंग की मदद से नुकसान का तीव्र आकलन और दावों का निपटान शामिल है।

 जिन मामलों में नुकसान के आकलन के लिए वास्तविक फसल का मुआयना करना जरूरी हो वहां आंकड़े स्मार्ट फोन की मदद से अपलोड किए जाएंगे ताकि समय की बरबादी न हो।

 कुछ पुरानी योजनाएं दरअसल फसल ऋण का सह उत्पाद थीं।

 उनमें ऐसे ऋण लेने पड़ते थे।

 उनमें हर्जाने की राशि कम थी और वह सीधे बैंक खाते में कर्ज के पुनर्भुगतान के लिए जाती थी।

 इस नई योजना में हर्जाना सीधे किसानों के बैंक खाते में जाएगा।

 प्रीमियम पर दी जाने वाली सब्सिडी के केंद्र और राज्य द्वारा साझा भारवहन की बात जरूर दिक्कत पैदा कर सकती है।

 कुछ राज्य इस मोर्चे पर खरे नहीं भी उतर सकते।

 हालांकि केंद्र ने योजना का 90 प्रतिशत भार वहन करने की मंशा जताई है।

 अगर आधे संबद्ध किसान भी इस योजना के तहत बीमित हो जाते हैं तो सालाना वित्तीय जवाबदेही 8,800 करोड़ रुपये की हो जाएगी।

, समस्याएं फिर भी बरकरार हैं।

 उदाहरण के लिए बीमा कवर को भू स्वामित्व के विवादहीन होने से नहीं जोड़ा जा सकता है क्योंकि इससे किसानों की पहुंच सीमित हो जाएगी।

 जमीन के रिकॉर्ड रखने की कमजोर व्यवस्था और एकदम वैध पट्टे पर भी विवाद कर देने की प्रवृत्ति को देखते हुए ऐसा कहा जा सकता है।

 इतना ही नहीं सफलता इस बात पर भी निर्भर करती है कि बीमा कंपनियां योजना का क्रियान्वयन कितनी गंभीरता से करती हैं।

 यह स्पष्टï नहीं है कि इसकी निगरानी कैसे की जाएगी।

 विभिन्न स्तरों पर इसका दुरुपयोग रोकने के लिए करीबी नजर रखना आवश्यक है।

 पिछली योजनाओं की विफलता के लिए यह भी एक वजह रही है।

 अगर यह सुनिश्चित हो सका तो नई फसल बीमा योजना एक बड़ा अग्रगामी कदम साबित होगी।

 संशय इसलिए क्योंकि इसे चलाने वाली एजेंसी और लोग वही होंगे जिन्होंने पिछली योजना का संचालन किया।

,  , सौजन्य :-बिजनेस स्टेंडर्ड   ,20.01.2016।

