क्या हमारे इतिहास का हो पुनर्लेखन।

 (पत्रिका)।

इतिहास के पन्ने हमारे वर्तमान तथा भविष्य को भी तय करते हैं।

 हम क्या थे, क्या हैं और क्या होने की क्षमता रखते हैं।

 बड़ा सवाल है कि क्या इतिहास को वर्तमान परिप्रेक्ष्य से जोड़कर देखा जा सकता है।

 इसका पुनर्लेखन किया जाए अथवा इसकी तथ्यपरक विवेचना की जाए।

 विचारक इस बारे में बंटे हुए है।

 फिर प्रश्न उठता है कि लोककथाओं अथवा लोक प्रचलित मान्यताओं के आधार पर इतिहास की विवेचना की जाए।

 या फिर भले ही असहज लेकिन प्रमाणिक तथ्यों को आधार बनाया जाए।

, वर्तमान की विचारधारा का बंधक नहीं इतिहास (रनबीर सिंध इतिहासकार)।

इतिहास लेखन काफी जटिल एवं विशेषज्ञता का कार्य है।

 तथ्यों का संधारण और उसकी प्रस्तुति काफी अहम होती है।

 भारत में इतिहास का लेखन अलग-अलग राजवंशों के प्रशस्ति गान से प्रेरित रहा है।

 आलोचक भी मेरे इस तर्क से सहमत होंगे।

 ऐसे में इतिहास की सही विवेचना के बारे में हमें सतर्कता बरतनी चाहिए।

, देश के इतिहास में घटित घटनाओं अथवा कालखंडों की प्रस्तुति वर्तमान में कैसे की जाए, इस यक्ष प्रश्न को वर्तमान में भी तार्किक बनाया जाना चाहिए।

 लेकिन तथ्यों की प्रमाणिकता जरूरी होती है।

 हाल के दिनों में हल्दीघाटी की लड़ाई और इसमें हार-जीत के बारे में चर्चाओं का दौर चल रहा है।

 कुछ का मानना है कि हल्दीघाटी की लड़ाई में महाराणा प्रताप को जीत हासिल हुई थी और इतिहास का इसी तरह से पुनर्लेखन किया जाए।

 मेरा सीधा सा सवाल है कि ये लोग किस प्रकार के इतिहास या दूसरे शब्दों में कहें कि किस प्रकार की विचारधारा को स्थापित करना चाहते हैं।

, मैं इतिहास पुनर्लेखन का इसलिए विरोधी हूं कि इतिहास वर्तमान का बंधक नहीं है।

 जो कुछ घटित हो चुका है उसे पुनर्परिभाषित किस प्रकार से किया जा सकता है।

 इतिहास का पुनर्लेखन विचार के स्तर पर ही कुत्सित प्रयास है।

 वर्तमान में कुछ धड़ों द्वारा जानबूझकर इस प्रकार की बातें फैलाई जा रही हैं।

 यदि हम भारत में इतिहास लेखन की बात करें तो पाएंगे कि मुगलों और फिर अंग्रेजों के द्वारा एक निश्चित पैमाने पर ये कार्य शुरू किया गया।

 मेरे इस तर्क की आलोचना हो सकती है लेकिन मेरे पास इसके साक्ष्य मौजूद हैं।

, इस इतिहास को काफी हद तक प्रमाणिक कहा जा सकता है।

 मैंने यूरोप यात्रा के दौरान बेल्जियम में ‘वाटरलू’ देखा।

 जी हां, वही वाटरलू जहां महान योद्धा नेपोलियन को ब्रिटिश सेना से मात खानी पड़ी थी।

 लेकिन आपको ये जानकर आश्चर्य होगा कि आज भी वाटरलू में सभी चीजें वर्ष 1815 के दौर की हैं।

 उन लोगों ने इतिहास से छेड़छाड़ करने की जरा भी कोशिश नहीं की।

 जबकि हम सभी जानते हैं कि फ्रांसीसी लोग अपने इतिहास और संस्कृति के प्रति कितने सजग और आधिपत्यकारी रवैये वाले लोग होते हैं।

 लेकिन उन्होंने वाटरलू की हार को शालीनता से स्वीकारा है।

, कभी भी वाटरलू की लड़ाई के नतीजे को बदले की कोशिश नहीं की गई है।

 स्वतंत्रता प्राप्ति के बाद के इतिहासकारों पर अकसर ये आरोप लगाया जाता है कि वामपंथी रुझान के कारण इतिहास की विवेचना ठीक नहीं हो पाई है।

 लेकिन मैं इस आरोप को सिरे से खारिज करता हूं, ये इतिहासकार भले ही वामपंथी रुझाान वाले हों लेकिन इनके द्वारा प्रस्तुत की गई इतिहास की विवेचना तथ्यों पर आधारित है।

 बहरहाल, इतिहास को बदलने या पुनर्लेखन का प्रयास वर्तमान से खिलवाड़ होगा।

, बदलाव नहीं भारतीय चश्मे से देखना होगा इतिहास (प्रो. राकेश सिन्हा विचारक), भारत का अधिकांश इतिहास औपनिवेशिक काल में लिखा गया।

 ये पूर्वाग्रहों से ग्रसित था।

 तत्कालीन शासकों को ये कतई गवारा नहीं था कि शासित भारतीय समाज में किसी प्रकार का गौरवपूर्ण भाष्य हो।

 इस दौरान हमारी सांस्कृतिक चेतना को तोडऩे का प्रयास किया गया।

 काफी हद तक औपनिवेशिक शासक यानी अंग्रेज इसमें सफल भी रहे।

 स्वतंत्रता के बाद वामपंथी इतिहासकारों ने इस परंपरा को आगे ही बढ़ाया है।

, भारतीय समाज की नकारात्मक बातों को अधिक प्रचारित किया गया।

 मैं स्पष्ट करना चाहूंगा कि इतिहास में तथ्य और परिप्रेक्ष्य दो अहम बातें होती हैं।

 दोनों में बेहतर संतुलन होना चाहिए।

 वर्तमान में हमारे स्कूल-कॉलेजों में जो इतिहास पढ़ाया जा रहा है वो लोगों की चेतना जिसे हम सामूहिक सामाजिक चेतना कहते हैं उससे कहीं भी मेल नहीं खाता है।

 आक्रांताओं को खुश करने के लिए लिखे गए इतिहास से नई पीढ़ी किस प्रकार की शिक्षा ले सकती है।

 वामपंथी विचारकों द्वारा लिखे गए भारतीय इतिहास में औरंगजेब जैसे कट्टरवादी और कू्रर शासक को ‘सेक्यूलर’ घोषित किया गया है।

, जबकि सामाजिक चेतना में औरंगजेब की छवि से ये कतई मेल नहीं खाता है।

 मैं ये स्पष्ट करना चाहता हूं कि इस बात को गलत तरीके से प्रस्तुत किया जा रहा है कि इतिहास के पुनर्लेखन के प्रयास हो रहे हैं, ये इतिहास को बदलना नहीं वरन् इतिहास को भारतीय चश्मे से देखने का प्रयास है।

 महाराणा प्रताप का शौर्य भारतीय इतिहास में अद्वितीय पराक्रम से भरपूर रहा है।

 इसकी बानगी आज भी राजस्थान और देश के अन्य भागों में प्रचलित लोककथाओं और लोकगीतों में देखने और सुनने को मिलती हैं।

, वर्तमान में हमें ये देखना होगा कि जो भी इतिहास पढ़ाया जा रहा है वो किस प्रकार से हमारे सांस्कृतिक मूंल्यों को आत्मसात करता है।

 महाराणा प्रताप ने शक्ति और देशभक्ति के मूल्यों को भारतीय जनमानस में निरुपित किया है।

 इसे हम कैसे नकार सकते हैं।

 वियतनामी शासक हो चिनमिन्ह जब भारत आए थे उन्होंने महाराणा प्रताप के बारे में कहा था कि इस महान भारतीय योद्धा को इतिहास में यथेष्टसमान नहीं दिया गया।

, हल्दीघाटी की लड़ाई के बारे में हम बात करें तो ये हार-जीत के बारे में ऐतिहासिक विवेचना नहीं है।

 प्रताप कोई जमीन के टुकड़े के लिए नहीं लड़े थे, उन्होंने विदेशी आक्रांताओं का जमकर मुकाबला किया।

 एक सीख दी।

 यही इतिहास का मूल है।

 ये घटनाओं का कोई क्रमवार तरीके से आकलन नहीं वरन् आने वाली पीढिय़ों को सांस्कृतिक मूल्यों से साक्षात कराना भी है।

 आज हमारी पीढ़ी बिसमार्क अथवा गैरीबाल्डी को तो जानती है लेकिन हमारे अपने महाराणा प्रताप के बारे में उन्हें अधूरी जानकारी ही है।

 वक्त है जब हम इतिहास की पुनर्विवेचना करें।

सौजन्य- पत्रिका।

