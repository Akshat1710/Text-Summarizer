वेतन की चिंता (दैनिक जागरण)।

नोटबंदी के कारण अब सरकारी कर्मचारियों के वेतन पर प्रभाव पड़ने की आशंका बढ़ गई है।

 समस्या नकदी की कमी को लेकर है।

 हालांकि बैंक में पुराने बड़े नोट के बदलने की समय सीमा खत्म हो जाने के बाद कतारें छोटी हो गई हैं।

 जाहिर है जब बैंक रुपये बदलने बंद कर देंगे तो लोग खाता में जमा करने के लिए लाइन में खड़े होंगे।

 जो लोग पुराने बड़े नोट को बैंक में जमा करने के लिए लाइन में खड़े हैं वही लोग फिर रुपये निकालने के लिए एटीएम में भीड़ लगा रहे हैं।

, ऐसे में सरकार कर्मचारियों को वेतन मिलने के बाद भी उसे निकाले को लेकर परेशानी होगी।

 सरकारी कर्मियों के लिए यह संभव नहीं है कि वे पूरा दिन लाइन लगा कर बैंक से रुपये निकाले और घंटों एटीएम के सामने कतार में खड़े रहें।

 इसलिए राज्य के सरकारी कर्मियों ने इस माह का वेतन नकदी में मांगा है।

 सरकारी कर्मचारियों के संगठनों की ओर से मुख्य सचिव बासुदेव बनर्जी को ज्ञापन सौंपा गया और इस माह का वेतन नकदी में भुगतान करने की मांग की गई है।

 जबकि सरकार निचले स्तर के कर्मियों को ही नकदी के तौर पर 5 हजार और 2 हजार रुपये अग्रिम देने पर सहमत हुई है।

 ग्रुप सी और डी श्रेणी के सरकारी कर्मियों को उनके वेतन का कुछ हिस्सा नकद अग्रिम के तौर पर मिलेगा।

 इसके लिए विज्ञप्ति भी जारी कर दी गई है।

, स्थिति की गंभीरता को देखते हुए सरकार ने नोटबंदी के कारण राज्य में उत्पन्न हुई नकदी की समस्या से रिजर्व बैंक ऑफ इंडिया (आरबीआइ) को अवगत कराया और 30 नवंबर तक सरकारी कर्मचारियों को वेतन देने के लिए पर्याप्त रुपये उपलब्ध कराने की अपील की है।

 मुख्य सचिव ने सभी बैंकों के अधिकारियों के समक्ष यह मुद्दा भी उठाया कि पर्याप्त एटीएम के काम नहीं करने के कारण सरकारी कर्मचारियों के बैंक खाता में वेतन डाल देने के बावजूद उन्हें रुपये निकालने में समस्या होगी।

1हालांकि आरबीआइ की ओर से सरकार को आश्वस्त किया गया है कि पर्याप्त रुपये उपलब्ध कराने के लिए अधिकांश एटीएम को नए नोटों के अनुकूल बनाने का कार्य युद्धस्तर पर चल रहा है और आगामी कुछ दिनों में स्थिति सामान्य हो जाएगी।

, राज्य के अधिकांश एटीएम को नए नोट के अनुकूल बनाने के बाद राज्य में नकदी की कोई समस्या नहीं रह जाएगी।

 राज्य में कुल एटीएम की संख्या 10 हजार है।

 कर्मियों के दबाव में सरकार इस माह का वेतन नकदी में देना चाहेगी भी तो यह संभव नहीं होगा।

 इसलिए कि आरबीआइ ने कहा है कि जैसे-जैसे नए नोट का प्रवाह बढ़ेगा वैसे-वैसे राज्य को रुपये उपलब्ध कराए जाएंगे।

 आरबीआइ ने पर्याप्त नकदी उपलब्ध कराने का भरोसा अभी सरकार को नहीं दिया है।

 ऐसी स्थिति में नकदी को लेकर सरकार को चिंतित होना स्वाभाविक है।

, (स्थानीय संपादकीय, पश्चिम बंगाल), सौजन्य – दैनिक जागरण, 26-11-2016।

