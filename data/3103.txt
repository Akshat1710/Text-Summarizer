बाकी और बढ़तीं चुनौतियां (राष्ट्रीय सहारा)।

गणतंत्र दिवस को अगर सिर्फ देश की ताकत और खास तौर पर सैन्य शक्ति के प्रदर्शन के मौके की तरह देखा जाए, तो निश्चित रूप से भारतीय गणतंत्र अपने साठवें वर्ष में काफी मजबूत नजर आता है।

 यहां तक कि पिछले साल अमेरिका के राष्ट्रपति ओबामा और इस बार फ्रांस के राष्ट्रपति फ्रांस्वा ओलांद के गणतंत्र दिवस पर मुख्य अतिथि बनकर आने को, इसका साक्ष्य भी माना जा सकता है, लेकिन क्या ये गणतंत्र के स्वस्थ होने के सिर्फ बाहरी लक्षण नहीं हैं।

 हैदराबाद विविद्यालय के शोध छात्र रोहित वेमुला की आत्महत्यानुमा हत्या चौंकाने वाले तरीके से इसकी ओर इशारा करती है कि साठ साल बाद, भारतीय गणतंत्र के साथ सब ठीक-ठाक नहीं हैं।

 उल्टे उसकी कई बीमारियां बढ़ने के ही लक्षण हैं।

, जाहिर है कि रोहित वेमुला की आत्महत्या में साठवें साल में गणतंत्र की अस्वस्थता के लक्ष्ण पनपना, कई लोगों को अतिरंजनापूर्ण भी लग सकता है।

 वाकई, यह घटना दु:खद है; जैसा कि खुद प्रधानमंत्री ने कहा, ‘‘मां भारती ने अपना लाल खोया है।

’ लेकिन, ऐसा दु:खद प्रसंग पहली बार तो नहीं आया है।

 यहां तक कि दलित छात्र के आत्महत्या करने का प्रसंग भी पहली बार नहीं आया है।

 दूर क्यों जाएं, उसी हैदराबाद केंद्रीय विविद्यालय में इससे पहले पिछले कुछ वर्षो में ही छात्रों की आत्महत्या की 10 घटनाएं हुई थीं।

 इनमें से नौ मामलों में आत्महत्या करने वाले दलित समुदाय से ही थे।

 फिर जैसा कि हैदराबाद विविद्यालय के कुलपति से लेकर, मानव संसाधन विकास मंत्री तक बार-बार याद दिला चुके हैं, रोहित ने अपने ‘‘अंतिम पत्र’ में न तो किसी का नाम लिया है और न किसी से कोई शिकायत की है।

 ऐसी ‘‘अकारण’ आत्महत्या में कोई अर्थ खोजने की कोशिश कैसे की जा सकती है।

 रही दलित की आत्महत्या की बात तो सत्ताधारी भाजपा समेत, संघ परिवार के विभिन्न बाजुओं ने कम से कम रोहित के दलित होने पर ही कम से कम कुछ संदेह तो पैदा कर ही दिए हैं।

 उसका सौ फीसद दलित न होना तो एक तरह से साबित भी किया जा चुका है।

, रोहित की आत्महत्या को अकारण आत्महत्या साबित करने की कोशिश करना, एक बार फिर उसकी हत्या करना ही है।

 वर्ना पहली बार उसकी आत्महत्यानुमा हत्या जिस व्यवस्था ने की है, उसके खिलाफ आर्त पुकार, इस ‘‘अंतिम पत्र’ के एक-एक शब्द से फूट रही है, जिसे शब्दों के लाक्षणिक अर्थ को जरा सा जानने वाला भी फौरन पढ़ सकता है।

 मौजूदा गणतांत्रिक व्यवस्था ने इस हत्या में कई-कई हथियारों का इस्तेमाल होने दिया और यही उसकी वित्तीय रुग्णता का लक्षण है।

 एक बहुत ही शाकाहारी से लगने वाले हथियार का इशारा तो रोहित के अंतिम पत्र में भी है।

 अपनी असाधारण प्रतिभा के बल पर, दलित छात्रों के लिए उपलब्ध विशेष सुविधा का सहारा लिये बिना ही, रोहित को जो जूनियर रिसर्च फैलोशिप मिल रही थी, सात महीने से उसका भुगतान रुका हुआ था।

 जातिगत भेदभाव और खासतौर पर दलितों के साथ भेदभाव का, गणतंत्र कायम होने के छियासठ साल बाद भी, देश की दूसरी तमाम संस्थाओं की तरह, विशेष रूप से उच्च शिक्षण संस्थानों में भी बोलबाला है।

 देश के सबसे प्रतिष्ठित चिकित्सा शिक्षण संस्थान, राजधानी दिल्ली स्थित एम्स में डॉक्टरी की पढ़ाई कर रहे दलित छात्रों के साथ होने वाले भेदभाव के विभिन्न रूपों को और इसके फलस्वरूप असामान्य रूप से संख्या में दलित छात्रों की आत्महत्याओं की सच्चाई को, थोराट जांच कमेटी पहले ही सारे देश के सामने भी ला चुकी थी।

 उसके बाद तत्त्कालीन सरकार ने कुछ दिशा-निर्देश भी जारी किए थे, जिन्हें बाद में भुला ही दिया गया लगता है।

, डॉ. अंबेडकर ने, 1949 के आखिर में, संविधान सभा के सामने अनुमोदन के लिए संविधान का मसौदा पेश करते हुए स्पष्ट चेतावनी दी थी कि, अगर देश में सामाजिक तथा आर्थिक असमानता बनी रही तो संविधान द्वारा दी गई नागरिकों की बराबरी की व्यवस्था भी खतरे में पड़ जाएगी।

 इस चेतावनी के बाद भी आर्थिक ही नहीं, सामाजिक गैरबराबरी का भी न सिर्फ बने रहना, बल्कि बढ़ते जाना, जिसका ताजातरीन तथा खौफनाक सबूत रोहित का ‘‘आत्महत्या करने के लिए मजबूर हो जाना’ है, जाहिर है कि जनतांत्रिक व्यवस्था की रुग्णता बढ़ने को ही दिखाता है, लेकिन रोहित प्रकरण इस बीमारी के नई आक्रामकता के साथ और घातक हो जाने को भी दिखाता है।

 इसका संबंध संघ परिवार के जनतांत्रिक व्यवस्था में सत्ता में आने से है।

 यह संयोग ही नहीं है कि आईआईटी मद्रास की तरह ही, हैदराबाद केंद्रीय विविद्यालय में भी, अंबेडकरवादी रैडिकल छात्र संगठन के खिलाफ ‘‘राष्ट्रविरोधी’ का ठप्पा लगाकार उसे बदनाम करने की ही कोशिश नहीं की गई, उसे दबाने के लिए केंद्र सरकार से लेकर संस्थान के प्रशासन तक ने, असाधारण सक्रियता दिखाई।

, घटना विविद्यालय के दो छात्र गुटों के बीच मामूली झड़प की थी, जिसके मामले में विविद्यालय की ही प्रॉक्टोरियल जांच में दोनों पक्षों को चेतावनी देकर मामला खत्म करने से ज्यादा की जरूरत नहीं समझी गई थी।

 याद रहे कि यह सिर्फ शासन-प्रशासन के एक खास संगठन या खास विचार के साथ खड़ा होने का ही मामला नहीं है।

 यह खास संगठन या विचार को आगे बढ़ाने के लिए दूसरों के खिलाफ ‘‘राष्ट्रविरोधी’ का ठप्पा लगाने का ब्रास्र चलाए जाने का भी मामला है।

 यह वह हथियार है, जिसके शिकार के लिए न्याय के सारे रास्ते बंद हो जाते हैं।

 बरहाल, भारतीय गणतंत्र के सभी नागरिकों की समानता के मूल आधार के लिए, सांप्रदायिकता तथा जातिवाद में निहित असमानताओं का खतरा ही नहीं है, उसने अब घाोषित रूप से नागरिक समानता में काट-छांट का रूप भी लेना शुरू कर दिया है।

 बस हो यह रहा है कि डॉ. अंबेडकर की चेतावनी के विपरीत, जनतंत्र में यह कतर-ब्योंत वंचितों के दबाव से नहीं, बल्कि उनके खिलाफ ही हो रही है।

, जनतंत्र के खिलाफ संपन्नों का यह विद्रोह, आर्थिक नीतियों को तो जनतांत्रिक चुनावी फैसलों से ऊपर तो पहले ही उठा चुका था, अब एक ओर देसी गरीबों तथा वंचितों के चुनाव लड़ने पर ज्यादा से ज्यादा शत्रे लादने और दूसरी ओर अनिवासी भारतीयों को ज्यादा से ज्यादा राजनीतिक अधिकार दिए जाने की कोशिशों के रूप में सामने आ रहा है।

 पहले राजस्थान में और फिर हरियाणा में तथा गुजरात में भी, तीन स्तरीय पंचायती राज व्यवस्था के चुनाव में थोपी गई शिक्षा से लेकर आर्थिक हैसियत तक की शत्रे; इसी खतरे को दिखाती हैं।

 याद रहे कि इन पाबंदियों की मार गरीबों, दलितों तथा महिलाओं पर ही ज्यादा पड़ी है और हरियाणा में ही सैकड़ों आरक्षित पद इन शतरे के चलते, पहली बार कोई भी उम्मीदवार ही न मिल पाने के चलते खाली ही रह गए हैं।

,  , सौजन्य :- राष्ट्रीय सहारा ,26.01.2016,राजेंद्र शर्मा।

