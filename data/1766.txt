संपादकीय : न्यूनतम नकदी की ओर (नई दुनिया)।

अच्छी बात है कि केंद्र सरकार देश में भ्रष्टाचार और काले धन की रोकथाम के लिए न्यूनतम नकदी व्यवस्था की ओर बढ़ना चाहती है।

 इसके लिए पुख्ता इंतजाम जरूरी हैं।

, पांच सौ और हजार रुपए के नोटों को रद्द कर केंद्र ने काले धन के भंडारों पर प्रहार किया।

 अब आगे ऐसे भंडार ना बनें, इसके लिए सरकार ने न्यूनतम नकदी (लेस-कैश) के चलन की तरफ बढ़ने का लक्ष्य रखा है।

 अफसोसनाक है कि विपक्षी दल इसमें सहयोग नहीं कर रहे।

 आम लेन-देन में नकदी का इस्तेमाल घटाने के लिए सरकार ने एक अहम पहल मुख्यमंत्रियों की उपसमिति बनाकर की।

, लेकिन खबर है कि तीन विपक्षी मुख्यमंत्रियों त्रिपुरा के माणिक सरकार, बिहार के नीतीश कुमार और पुड्डुचेरी के वी. नारायणसामी ने आंध्र प्रदेश के मुख्यमंत्री एन. चंद्रबाबू नायडू की अध्यक्षता में बनी इस समिति में शामिल होने से इनकार कर दिया है।

 माणिक सरकार ने कहा कि वे नोटबंदी के फैसले के ही खिलाफ हैं, इसलिए वे इस समिति में शामिल नहीं हो सकते।

, स्पष्टत: यह निर्णय सियासी कारणों से लिया गया लगता है।

 विपक्ष का आरोप है कि सरकार नोटबंदी से काला धन खत्म करने के अपने मकसद में नाकाम रही है।

 500 और 1000 रुपए के नोटों के कुल 15.44 लाख करोड़ रुपए प्रचलन में थे।

 उनमें से तकरीबन 11 लाख करोड़ रुपयों का हिसाब-किताब मिल चुका है।

, जबकि पुराने नोट जमा कराने के लिए अभी तकरीबन एक महीना बाकी है।

 विशेषज्ञों का अनुमान है कि कम-से-कम 95 फीसदी पुराने नोट लौट जाएंगे।

 इस तरह ये अंदाजा निराधार साबित होगा कि 3 से 5 लाख करोड़ रुपए का काला धन लोगों ने दबा रखा था।

, बहरहाल, न्यूनतम नकदी को प्रचलन में लाने के संदर्भ में ऐसी बातें बेमतलब हैं।

 ऐसा नहीं है कि यह विचार सरकार ने बाद में सामने रखा।

 8 नवंबर को राष्ट्र के नाम अपने संबोधन में प्रधानमंत्री नरेंद्र मोदी ने लोगों से यह आह्वान किया था – ‘आप सिर्फ एक काम करें।

 आज यह संकल्प लें कि आप स्वयं कैशलेस सोसायटी (नकदीमुक्त समाज) का हिस्सा बनेंगे।

, यानी नकदी की जगह ऑनलाइन बैंकिंग, मोबाइल बैंकिंग, प्लास्टिक मनी, ई-कॉमर्स आदि का उपयोग बढ़ाना प्रधानमंत्री की सोच का हिस्सा है।

 इस प्रकार के लेन-देन से जहां टैक्स चोरी कठिनतर हो जाती है, वहीं यह उपभोक्ताओं के भी हित में है।

 इससे उन्हें घर बैठे खरीदारी या भुगतान करने की सुविधा मिलती है।

 नकदी का बोझ ढोने से वे बचते हैं।

 अत: लोगों को सकारात्मक नजरिए के साथ न्यूनतम नकदी के चलन को अपनाना चाहिए।

, वैसे यह जिम्मेदारी सरकार की है कि वह तीव्र गति इंटरनेट और एटीएम मशीनों का जाल फैलाए, ताकि लोग निर्बाध ढंग से लेन-देन के नवीनतम तरीके अपना सकें।

 लोगों को ऑनलाइन तकनीकों के मामले में साक्षर बनाने का अभियान भी चलाना होगा।

 साइबर सुरक्षा को अभेद्य बनाना भी जरूरी है, ताकि लोग आशंकाओं से मुक्त होकर इन सेवाओं का इस्तेमाल करें।

 ये उपाय हुए, तो देखते-देखते भारत में वैसी ही क्रांति हो सकती है, जैसा दूरसंचार क्षेत्र में डेढ़ दशक पहले हुई थी।

, – S  : :..-----------861081#.PS3Z., सौजन्य- नई दुनिया।

