संपादकीय : नोटबंदी के साये में शीतकालीन सत्र का आगाज (नई दुनिया)।

संसद के आज (बुधवार) से शुरू हो रहे शीतकालीन सत्र में संसदीय कार्यवाही सामान्य ढंग से चलेगी, इस पर संदेह है।

 संभावना प्रबल है कि 500 और 1000 रुपए के पुराने नोटों को बंद करने के मोदी सरकार के फैसले से देशभर की सड़कों पर जो अफरा-तफरी है, उसका साया इस सत्र पर भी पड़े।

 सत्ता पक्ष और विपक्ष, दोनों ने इस मुद्दे पर अपनी-अपनी मोर्चाबंदी कर ली है।

 विपक्षी दलों के बीच संसदीय तालमेल बनाने के प्रयास जिस स्तर पर हुए हैं, मौजूदा सरकार के पिछले ढाई साल के कार्यकाल में वैसा होता पहले कभी नहीं दिखा।

 तृणमूल कांग्रेस की नेता ममता बनर्जी अगर समन्वय के लिए अपने धुर विरोधी मार्क्सवादी कम्युनिस्ट पार्टी के नेताओं से संपर्क करें, तो समझा जा सकता है कि विपक्षी दलों में इसको लेकर कितनी व्यग्रता है।

 तो कांग्रेस, तृणमूल कांग्रेस, माकपा, भाकपा, राष्ट्रीय जनता दल, झारखंड मुक्ति मोर्चा और वाईएसआर कांग्रेस ने संसद को ना चलने देने की तैयारी कर ली है।

 इसमें उन्हें बसपा, सपा और डीएमके का समर्थन भी मिलने के संकेत हैं।

, ये दल संसद के बाहर भी विरोध तेज करने के मूड में हैं।

 इन विपक्षी गतिविधियों के पीछे मोटे तौर पर तीन वजहें हैं।

 बैंकोंएटीएम मशीनों के आगे लगती लंबी कतारों तथा कारोबार पर नोटबंदी के फैसले के दुष्प्रभाव से लोगों को वास्तविक परेशानी हुई है।

 विपक्षी दलों को लगता है कि इससे असंतुष्ट लोगों को वह अब अपने पाले में कर सकता है।

 फिर नोटबंदी से कई राजनीतिक दलों की चुनावी व्यवस्था गड़बड़ाई है।

 इससे उनके नेताओं का बेचैन होना लाजिमी है।

 उधर, सत्ताधारी नेताओं ने विपक्षी पार्टियों को काले धन की संरक्षक के रूप में पेश करने के प्रयास किए हैं।

 इससे भी विपक्षी नेता खफा बताए जाते हैं।

, बहरहाल, सरकार अपने इस फैसले पर ना तो पुनर्विचार के मूड में है, ना ही सत्ता पक्ष अपना हमलावर तेवर छोड़ने वाला है।

 सोमवार को प्रधानमंत्री नरेंद्र मोदी ने उत्तर प्रदेश की एक सभा में नोटबंदी को ‘कड़क चाय” जैसा बताया।

 कहा कि ऐसी चाय धनी लोगों को रास नहीं आती।

 निशाना साफ था।

 बाद में एनडीए सांसदों से उन्होंने कहा कि जनता इस निर्णय के साथ है।

 तो संकेत स्पष्ट हैं कि संसद में विपक्ष हमला बोलेगा, तो सत्ता पक्ष उसका उसी अंदाज में जवाब देगा।

 इसका शिकार आम संसदीय कार्यवाही बनेगी।

, बहरहाल, यह टकराव लंबा खिंचना एक दुर्भाग्यपूर्ण स्थिति होगी।

 बीते मानसून सत्र में दोनों पक्षों ने असाधारण जिम्मेदारी का रुख दिखाया था।

 तब वस्तु एवं सेवा कर संविधान संशोधन विधेयक (जीएसटी) सहित कई महत्वपूर्ण बिल पारित हुए थे।

 कई मुद्दों पर सार्थक चर्चा हुई थी।

 वैसे अनेक मुद्दे उस सत्र के बाद सामने आए हैं।

 अपेक्षित यही है कि उन पर संसद में खुली चर्चा हो।

 यह तभी संभव है, जब दोनों पक्ष तब जैसी भावना का परिचय दें।

 फिलहाल, विपक्ष जैसे टकराव के मूड में नजर आ रहा है, उसे देखते हुए वैसी आशा क्षीण है।

, सौजन्य – नई दुनिया, 16-11-2016।

