बड़ी रणनीतिक गड़बड़ी (दैनिक जागरण )।

हाल ही में पठानकोट एयरबेस में घुसे कुछ पाकिस्तानी आतंकवादियों का भारतीय सुरक्षा एजेंसियों ने जिस रणनीति के तहत सामना किया उससे कई सवाल खड़े हुए हैं।

 भारतीय सेना ने समय के साथ युद्धनीति के कुछ आधारभूत सिद्घांत विकसित किए हैं, जो विभिन्न ऑपरेशन में खरे उतरे हैं, लेकिन पठानकोट में उन सिद्धांतों को नजरअंदाज किया गया।

 लिहाजा लंबे समय तक भ्रम और दहशत का माहौल बना रहा।

 पठानकोट हमला एक सामान्य सैन्य समस्या थी।

 लिहाजा उसका निदान भी उसी तरह सरलता से किया जाना चाहिए था।

 पाकिस्तानी आतंकवादियों का एक समूह भारतीय सीमा में घुस गया था।

 इसमें से छह आतंकवादी भारतीय वायुसेना के महत्वपूर्ण हथियारों और लड़ाकू विमानों को नुकसान पहुंचाने के मकसद से पठानकोट एयरबेस की ओर बढ़ गए।

 रास्ते में उन्होंने एक पुलिस अधिकारी की गाड़ी छीन ली।

 उस पुलिस अधिकारी ने समय पर किसी संभावित आतंकवादी हमले की सूचना संबंधित एजेंसी तक पहुंचा दी।

 दिल्ली में बैठे नीति-नियंताओं ने तुरत-फुरत एनएसजी कमांडो को पठानकोट वायुसेना बेस पर जाने के आदेश दे दिए, उन्होंने यह भी विचार करना जरूरी नहीं समझा कि कमांडो वहां जाकर करेंगे क्या।

 पठानकोट में एनएसजी कमांडो को भेजना एक बड़ी रणनीतिक भूल साबित हुई।

, आतंकवादियों का मकसद वायुसेना को सामरिक आघात देना था।

 ऐसे में भारतीय सुरक्षा बलों का मुख्य काम वहां मौजूद हथियारों व लड़ाकू विमानों की सुरक्षा और आतंकवादियों की खतरनाक मंशा को निष्फल करना था।

 इस मकसद को पूरा करने में पठानकोट एयरबेस पर तैनात सुरक्षा बल ज्यादा सक्षम थे।

 ऐसे ऑपरेशन को सफल बनाने के लिए सर्वप्रथम उस क्षेत्र की घेरेबंदी अनिवार्य होती है, ताकि आतंकवादियों के बच निकलने के सारे रास्ते बंद हो जाएं।

 इससे उनको जिंदा पकड़ना या मौत के घाट उतारना भी आसान हो जाता है।

 भारतीय सेना की प्रत्येक बटालियन ऐसे ऑपरेशन को अंजाम देने में पूर्णरूप से सक्षम है।

 वे इस तरह के ऑपरेशन जम्मू-कश्मीर और पूवरेत्तर के राज्यों में नियमित रूप से करती रही हैं।

 इसके अलावा प्रत्येक बटालियन के पास एक कमांडो दस्ता भी होता है जो ऐसे ऑपरेशन के लिए विशेष रूप से प्रशिक्षित होता है।

1वायुसेना की संपत्तियों की सुरक्षा और आतंकवादियों की मंशा को निष्फल करने का काम एक या दो अतिरिक्त कंपनियों की मदद से बटालियनों द्वारा किया जा सकता था।

 पठानकोट एयरबेस के अंदर और बाहर नौ से अधिक बटालियनों का जमावड़ा है।

, पंजाब में भारतीय सेना की दो बटालियनों का मुख्यालय और पश्चिमी कमांड का मुख्यालय भी है, लेकिन बजाय इनके आतंकवादी हमले को विफल करने की जिम्मेदारी एनएसजी कमांडो को दी गई।

 इस ऑपरेशन के लिए एक अधिकारी को कमांडर के रूप में नियुक्त नहीं करके युद्धनीति के दूसरे नियम का उल्लंघन किया गया।

 पठानकोट हमले के आरंभ से अंत तक की प्रक्रिया पर निगाह डालें तो पाते हैं कि भारतीय सीमा में घुसपैठ से लेकर हमला करने तक विभिन्न सुरक्षा एजेंसियों से आतंकवादियों का सामना हुआ।

 वायुसेना तो उनके निशाने पर ही थी।

 स्थानीय सेना की एक टुकड़ी के जिम्मे पठानकोट सैन्य स्टेशन की सुरक्षा थी।

 इसके अलावा एनएसजी, बीएसएफ और पंजाब पुलिस इस ऑपरेशन में शामिल थीं।

 इसलिए इस ऑपरेशन के लिए एक कमांडर की नियुक्ति की जानी चाहिए थी।

 स्थानीय सैन्य अड्डे का जेसीओ इसके लिए उपयुक्त होता, लेकिन इस ऑपरेशन में और 2611 के हमले के दौरान भी किसी को नहीं पता कि पूरे ऑपरेशन का कमांडर कौन था।

 पठानकोट और मुंबई हमले के ऑपरेशन में यह साफ हो गया है कि सेना के हाथों में एनएसजी अपने कमांडो को सौंपने में संकोच करती है।

 भविष्य में दोनों में अधिकारों को लेकर किसी तरह का कोई भ्रम न रहे, इसलिए इस प्रवृत्ति को रोकना होगा।

 जहां तक दूसरे सुरक्षा बलों की बात है, उनके अधिकारों को स्पष्ट किया गया है।

 ऐसे किसी ऑपरेशन के दौरान पुलिस, बीएसएफ, सीआरपीएफ और दूसरे अद्र्घसैनिक बल भारतीय सेना के कमांडर के तहत काम करते हैं।

, आतंकवादियों का पहला सामना एयरबेस पर मौजूद रक्षा सेवा दल (डीएससी) से हुआ।

 डीएससी में शामिल लोग पूर्व सैनिक होते हैं।

 पठानकोट में वे बहादुरी से लड़े और हताहत भी हुए।

 हालांकि यह सामान्य प्रक्रिया है।

 जब भी आतंकवादियों से मुठभेड़ होती है तो ऐसा होना स्वाभाविक है, लेकिन बाद के नुकसान को रोका जा सकता था।

 बेहतर होता कि स्थानीय जवानों को मोर्चे पर लगाया गया होता और वे एयरबेस के अंदर ही आतंकवादियों की घेरेबंदी कर खोजी अभियान चलाते, क्योंकि वे उस इलाकेकेचप्पे-चप्पे से वाकिफ थे।

 एनएसजी को पहले से उस जगह के बारे में कोई जानकारी नहीं थी।

 उन्हें उस जगह की टोह लेने के लिए भी पर्याप्त समय नहीं मिला।

 इसी चक्कर में उसके कुछ कमांडो शहीद हो गए।

 प्रशिक्षण के दौरान जवानों को बताया जाता है कि वे मृत शरीर या दुश्मन की दूसरी वस्तुओं को हाथ नहीं लगाएं, क्योंकि ऐसा करना खतरनाक हो सकता है, पर इस नियम को भी नजरअंदाज किया गया।

 परिणामस्वरूप एनएसजी के एक कमांडो को शहीद होना पड़ा।

1इस ऑपरेशन के दौरान विपक्षी दलों द्वारा जिस तरह से आरोप-प्रत्यारोप का दौर शुरू किया गया वह और दुर्भाग्यपूर्ण था।

, इलेक्ट्रॉनिक मीडिया प्रधानमंत्री नरेंद्र मोदी की पाकिस्तान यात्र के औचित्य पर गरमागरम बहस करता रहा।

 कुछ कथित सुरक्षा विशेषज्ञ सरकार और सुरक्षा बलों को बेजा सलाह दे रहे थे।

 ऐसी प्रवृत्तियां देश की संप्रभुता के लिए घातक हैं।

 इस पर तुरंत रोक लगाई जानी चाहिए।

 सरकार को अपने सुरक्षा बलों की क्षमता पर पूर्ण विश्वास होना चाहिए।

 वे युद्ध से संबंधित किसी भी स्थितियों से निपटने में पूरी तरह सक्षम हैं।

 दिल्ली में बैठकर मुंबई और पठानकोट में किसी ऑपरेशन को नियंत्रित नहीं किया जा सकता है।

 इससे ऐसे आतंकी हमलों को विफल करने की हमारी अक्षमता ही जाहिर होती है।

 यह अच्छी रणनीति नहीं है।

 यदि फिर कभी पाकिस्तान के साथ युद्ध की नौबत आती है तो इस बात की संभावना है कि बड़ी मात्र में मुजाहिदीन भारतीय सीमा में घुसने की कोशिश करेंगे।

 तब उनका सामना वहां मौजूद सेना के जवानों से ही होगा, न कि एनएसजी या दूसरे विशेष बल से।

 यदि सेना युद्ध के दौरान ऐसे ऑपरेशन को सफलतापूर्वक अंजाम तक पहुंचा सकती है तब शांतिकाल में कुछ आतंकवादियों को मौत के घाट उतारने की जिम्मेदारी इन्हें क्यों नहीं दी जानी चाहिए।

 सरकार को अपनी आतंकवाद विरोधी नीति पर गंभीरता से विचार करना चाहिए और ऐसे ऑपरेशन के लिए एक मानक प्रक्रिया तैयार करनी चाहिए।

,  ।

सौजन्य :- दैनिक जागरण ,18.01.2016, सेवानिवृत ब्रिगेडियर आरपी सिंह।

