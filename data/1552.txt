एक और ‘मिस्टर क्लीन’ (बिजनेस स्टैंडर्ड)।

देश में राजनीतिक बढ़त हासिल करने का एक सुनिश्चित तरीका यह है कि आप खुद को एकदम ईमानदार व्यक्ति के रूप में पेश करें।

 या फिर किसी ऐसे व्यक्ति के रूप में जो भारतीय राजनीति की गंदगी साफ कर सके।

 सन 1984 में राजीव गांधी को ‘मिस्टर क्लीन’ के रूप में पेश किया गया था।

 उस दौर में पूरे देश में भ्रष्टाचार का ही जिक्र था।

 उस वर्ष के अंत में हुए लोकसभा चुनावों में मिली जबरदस्त जीत में इस बात का भी योगदान था।

 बोफोर्स कांड में उनकी छवि नष्टï हो जाने के बाद प्रधानमंत्री बने विश्वनाथ प्रताप सिंह ने कारोबारियों पर छापे डलवाकर, कुछ बड़े लोगों को गिरफ्तार करवाकर और एक रक्षा सौदे की जांच का आदेश देकर यह तमगा अपने नाम कर लिया।

 इसके अतिरिक्त एक छोटे रियासती परिवार से आने वाले सिंह जिन्हें तब ‘राजा साहब’ कहकर पुकारा जाता था, ने ‘फकीर’ का चोला ओढ़ लिया था।

 सन 1989 के चुनाव में ‘राजा नहीं फकीर है’ का नारा लगा था।

 आज इस नाम पर एक नया दावेदार है।

चौथाई सदी बाद अरविंद केजरीवाल ने इंडिया अगेंस्ट करप्शन आंदोलन का भरपूर दोहन किया।

 यह आंदोलन मनमोहन सिंह के नेतृत्त्व वाली सरकार के घोटालों के परिणामस्वरूप उपजा था।

 उन्होंने आम आदमी पार्टी बनाई और दिल्ली की सत्ता हासिल करने में कामयाब रहे।

 अन्य राज्यों में भी राजनेताओं ने अपनी भ्रष्टाचार मुक्त छवि का फायदा उठाने का प्रयास लगातार किया है।

 ओडीशा में नवीन पटनायक, बिहार में नीतीश कुमार और पश्चिम बंगाल में ममता बनर्जी ऐसे ही कुछ नाम हैं।

 मनमोहन सिंह को भी शुरू में व्यक्तिगत रूप से बेदाग होने का फायदा मिला।

 सन 2009 में उनकी सरकार के दोबारा चुने जाने में भी इस बात की भूमिका रही।

 अब हमारे सामने नरेंद्र मोदी हैं।

, गुजरात में बतौर मुख्यमंत्री 12 वर्ष के कार्यकाल के दौरान में मोदी ने किसी तरह के घोटाले की कोई भनक नहीं लगने दी।

 हालांकि उनको कुछेक कारोबारियों से करीबी के लिए जाना जाता था।

 वह भी ऐसे कारोबारी जिनकी छवि बहुत अच्छी नहीं थी।

 बतौर प्रधानमंत्री उनके अब तक के कार्यकाल में भी यह बात सामने आई है।

 ऐसे में भले ही भाजपा की फंडिंग भी अन्य राजनीतिक दलों की तरह ही होती हो लेकिन भ्रष्टाचार के मामले में मोदी को एक किस्म की विश्वसनीयता हासिल है।

 राष्ट्रीय राजनीति में फिलहाल ऐसा किसी अन्य नेता के साथ नहीं है।

, इससे यह समझा जा सकता है कि आखिर क्यों नोटबंदी के कारण उत्पन्न जटिलताओं और आर्थिक मोर्चे पर उसके बुरे असर के बावजूद मोदी देश भर के लोगों का विश्वास कायम रखने में सफल हैं।

 इसी भरोसे के चलते लोग अपना गुस्सा जाहिर नहीं कर रहे हैं।

 बिहार, पश्चिमी उत्तर प्रदेश, महाराष्ट्र और देश के अन्य इलाकों में गए रिपोर्टरों का कहना है कि लोग नकदी की कमी के कारण हो रही दिक्कतों का जिक्र तो कर रहे हैं लेकिन वे प्रधानमंत्री मोदी का सहयोग भी करना चाहते हैं।

 उन्होंने यह मान लिया है कि प्रधानमंत्री ने भ्रष्टाचार के खिलाफ एक अच्छा कदम उठाया है।

 अगर आर्थिक दिक्कतें लगातार जारी रहती हैं तभी समस्या है वरना 2017 के आरंभ में उत्तर प्रदेश विधानसभा चुनाव में भाजपा को इसका फायदा मिल सकता है।

 इतना ही नहीं मोदी ने इस राह पर आगे बढऩे का पूरा इरादा जताया है।

 भ्रष्टाचार से जंग लडऩे वाले योद्घा के रूप में मोदी भी सफलतापूर्वक लोगों का ध्यान साधारण आर्थिक रिकॉर्ड से हटाने में कामयाब रह सकते हैं।

, इसके दो खतरे हैं।

 पहली बात यह कि हकीकत से अलग कोई भी छवि अव्यवस्था उत्पन्न कर सकती है।

 अगर भाजपा सरकार फंड जुटाने के किसी घोटाले में शामिल पाई जाती है या मोदी किसी पूंजीवादी सांठगंाठ में लिप्त मिलते हैं तो उनके ‘फेकू’ (झूठा) कहलाने का खतरा बढ़ जाएगा।

 दूसरी बात, अगर उनके भ्रष्टाचार विरोधी कदमों मसलन बेनामी परिसंपत्तियों को निशाना बनाने से लेकर कर आतंकवाद आदि की वापसी होती है तो आर्थिक मसले पर और अधिक अफरातफरी पैदा हो सकती है।

 तब लोग यह सोचना बंद कर देंगे कि मोदी खुद पाकसाफ हैं या नहीं।

 तब उनकी चिंताएं दूसरी होंगी।

 ये वे मसले हैं जिनसे मोदी को चिंतित होना चाहिए।

 इस बीच देश को यह चिंता होनी चाहिए कि एक ऐसे प्रधानमंत्री में क्या संभावनाएं हैं जो व्यक्तिगत लोकप्रियता के बदले आर्थिक लाभ और बड़े पैमाने पर रोजगार जाने को तवज्जो देने की मंशा रखता हो।

 नोटबंदी के साथ वह पहले ही ऐसा कर चुके हैं।

, – टी. एन. नाइनन।

सौजन्य – बिजनेस स्टैंडर्ड।

