संपादकीय : जरूरी है राष्ट्रगान का सम्मान (नई दुनिया)।

राष्ट्र-ध्वज और राष्ट्रगान जैसे प्रतीकों का संबंध राष्ट्र की अस्मिता से है।

 इसीलिए वर्ष 1976 में जब नागरिकों के कर्तव्य से जुड़ा भाग भारतीय संविधान में जोड़ा गया, तो सभी भारतवासियों से इनका सम्मान करने की अपेक्षा उसमें शामिल की गई।

 गौरतलब है कि राष्ट्रीय ध्वज और राष्ट्रगान का अनादर रोकने के कायदे पहले से मौजूद हैं।

, कहा जा सकता है कि सर्वोच्च न्यायालय ने अपने ताजा आदेश से इन्हीं वैधानिक या नैतिक अपेक्षाओं का विस्तार किया है।

 न्यायमूर्ति दीपक मिश्र की अध्यक्षता वाली खंडपीठ ने बुधवार को आदेश दिया कि राष्ट्रगान यानी ‘जन गण मन” को देशभर के सभी सिनेमाघरों में फिल्म शुरू होने से पहले बजाना अब अनिवार्य होगा।

 उस समय सिनेमा हॉल के परदे पर राष्ट्रीय ध्वज दिखाना भी जरूरी होगा।

 उस वक्त सिनेमाघर में मौजूद सभी लोगों को राष्ट्रगान के सम्मान में खड़े होने की हिदायत भी दी गई है।

 ये निर्देश भी दिया कि राष्ट्रगान बजने के समय सिनेमाघरों के दरवाजे बंद रखे जाएं।

, वैसे सिनेमाघरों में राष्ट्रगान बजाने की परंपरा पुरानी है।

 बीच के दशकों में इसे जरूर रोक दिया गया था, लेकिन पिछले कुछ वर्षों से यह चलन फिर शुरू हुआ।

 ऐसा स्वेच्छा से होता रहा है।

 लोग सिनेमा थिएटरों में राष्ट्रगान बजाए जाने के समय खड़े भी होते हैं।

 इसके कुछ अपवाद भी हैं।

 मगर अब चूंकि इस प्रथा के पक्ष में न्यायिक आदेश आ गया है, अत: वैसे अपवादों के लिए आगे कोई गुंजाइश नहीं रहेगी।

 कोर्ट ने उचित ही कहा कि राष्ट्रगान हमारी राष्ट्रीय पहचान, राष्ट्रीय एकता और संवैधानिक देशभक्ति से जुड़ा है।

 इस बात से किसे असहमति होगी।

, इस संदर्भ में ये तर्क बेमतलब है कि राष्ट्रीय प्रतीकों का सम्मान करने के लिए किसी को विवश नहीं किया जा सकता।

 अथवा, यह कि लोग मनोरंजन के लिए सिनेमा देखने जाते हैं, जहां एक गंभीर राष्ट्रीय दायित्व निभाने के लिए उन्हें मजबूर करना उचित नहीं है।

 दरअसल, कोर्ट के आदेश को उसकी समग्रता में देखने की आवश्यकता है।

 गौरतलब है कि सारी चर्चा सिनेमाघरों में राष्ट्रगान बजाना अनिवार्य करने पर केंद्रित हो गई।

 जबकि साथ ही न्यायालय ने किसी भी व्यावसायिक हित में राष्ट्रगान का इस्तेमाल करने पर भी रोक लगाई है।

 कोर्ट ने स्पष्ट कहा कि किसी भी तरह की गतिविधि में नाटकीयता लाने के लिए राष्ट्रगान का इस्तेमाल करने की इजाजत अब नहीं होगी।

 ना ही राष्ट्रगान को वैरायटी सॉन्ग के तौर पर गाया जा सकेगा।

 हाल के समय में राष्ट्रगान के ऐसे बेजा उपयोग बढ़े हैं।

 दरअसल, राष्ट्र-ध्वज के भी दलगत, सांप्रदायिक और व्यापारिक उपयोग के लिए इस्तेमाल की मिसालें मिली हैं।

 अपेक्षित है कि उन पर भी रोक लगे।

 राष्ट्रीय प्रतीकों को उपयुक्त आदर दिया जाए, यह सुनिश्चित करना आवश्यक है।

 इसमें सभी को सहर्ष सहयोग करना चाहिए।

 सुप्रीम कोर्ट के ताजा आदेश से यह अपेक्षा पूरी होगी।

, सौजन्य – नई दुनिया।

