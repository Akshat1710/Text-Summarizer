अब आईसीसी से भी बाहर (अमर उजाला : Editorial)।

 =": #0000;"बेहद ताकतवर श्रीनिवासन का यह हश्र शीर्ष पदों पर ईमानदारी और नैतिकता का पालन न करने वालों के लिए एक सख्त संदेश है।

, इस साल की शुरुआत में सर्वोच्च न्यायालय ने बीसीसीआई अध्यक्ष का चुनाव लड़ने से रोकने का फैसला देते हुए एन श्रीनिवासन को जब भारतीय क्रिकेट कंट्रोल बोर्ड की चौहद्दी से बाहर कर दिया था, तभी साफ हो गया था कि देर-सबेर अंतरराष्ट्रीय क्रिकेट काउंसिल के मुखिया के पद से भी उन्हें हाथ धोना पड़ेगा।

 और वही हुआ, जब बीसीसीआई की शीर्ष बैठक में श्रीनिवासन की जगह नए बोर्ड अध्यक्ष शशांक मनोहर को आईसीसी का नया मुखिया घोषित किया गया।

, चूंकि आईसीसी में अपना प्रतिनिधि तय करने का फैसला संबंधित देश का होता है, और शीर्ष अदालत के निर्णय के बाद श्रीनिवासन बीसीसीआई से किसी रूप में जुड़े हुए नहीं थे, ऐसे में उनकी जगह शशांक मनोहर को नियुक्त करने का बोर्ड का फैसला नैतिक रूप से भी सही है और तकनीकी रूप से भी।

 आईपीएल में स्पॉट फिक्सिंग के लिए इससे पहले श्रीनिवासन की फ्रेंचाइजी चेन्नई सुपरकिंग्स को दो साल के लिए प्रतिबंधित कर दिया गया था, ऐसे में, ले-देकर अब उनके पास सिर्फ तमिलनाडु क्रिकेट एसोसिएशन के अध्यक्ष का पद बचा है, जिससे जुड़े रहकर वह संतोष कर सकते हैं।

, श्रीनिवासन का प्रसंग हितों के टकराव और उच्च पद पर नियम, नैतिकता और पारदर्शिता की अनदेखी का ज्वलंत उदाहरण है।

 इसी कारण क्रिकेट के शीर्ष पद पर उन्हें शोभायमान देखना चुभता था; यहां तक कि अनियमितताओं के ब्योरे और नजदीकियों पर लगे दाग के बावजूद उन पर उंगली उठाने में समय लगा।

 लेकिन सर्वोच्च न्यायालय ने एक बार जब उन्हें आईना दिखाया, तो फिर उनकी हनक हमेशा के लिए जाती रही।

, बेहद ताकतवर श्रीनिवासन का यह हश्र शीर्ष पदों पर ईमानदारी और नैतिकता का पालन न करने वालों के लिए एक सख्त संदेश है।

 यह भी स्वागतयोग्य है कि भारतीय क्रिकेट प्रशासन में पारदर्शिता लाने की यह पहल अकेले श्रीनिवासन पर केंद्रित नहीं रही।

 हितों के टकराव को रोकने के लिए बोर्ड अध्यक्ष शशांक मनोहर को न सिर्फ रोजर बिन्नी और रवि शास्त्री जैसे योग्य लोगों को बाहर करने के लिए विवश होना पड़ा है, बल्कि ऐसे तमाम मामलों को देखने के लिए एक ओम्बड्समैन की भी नियुक्ति करनी पड़ी है।

 उम्मीद करनी चाहिए कि ये कदम भारतीय क्रिकेट प्रशासन में पारदर्शिता लाएंगे।

सौजन्य :- अमर उजाला , 10.11.2015।

