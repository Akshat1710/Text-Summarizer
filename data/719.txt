मोदी क्यों सराहना के हक़दार ।

  (दैनिक भास्कर )।

राजनीति मेंढाई साल अनंत काल की तरह हो सकते हैं और फिर भी हाल में गुज़रे वक्त को याद करना वर्तमान अौर भविष्य को समझने में आमतौर पर उपयोगी होता है।

 2013 के मध्य में नरेंद्र मोदी को प्रधानमंत्री पद के लिए भाजपा का प्रत्याशी घोषित किया गया था।

 वे कमजोर दिखाई देने वाले डॉ. मनमोहन सिंह की तुलना में भारतीय मतदाताओं को ताकतवर नेतृत्व का भविष्य दिखा रहे थे : ‘छप्पन की छाती’ का प्रलाप कर पाकिस्तान को सबक सिखाने की मांग की जा रही थी।

 हालत यह थी कि यात्रा पर आए पाकिस्तानी राष्ट्र प्रमुख के लिए आम सद्‌भावना भोज की भी राष्ट्र-विरोधी कृत्य की तरह खिल्ली उड़ाई गई।

 सुषमा स्वराज भी इस कोरस का हिस्सा थीं।

 क्योंकि बरसों से भाजपा नेता यह दावा करते रहे थे कि नेहरूवादी नेता अपनी विदेश नीति में कायर रहे हैं फिर चाहे पाकिस्तान हो या चीन।

 अब जिस पार्टी का वैचारिक मातृ संंगठन ‘अखंड भारत’ की बात करता हो, वह इस्लामाबाद के प्रति कड़ी बातें करती हुई कैसे नज़र सकती थी।

, यह तब की बात है जब भाजपा ऐसी विपक्षी पार्टी थी, जिसकी आंखें दिल्ली की सत्ता पर लगी थीं।

 जैसाकि पिछले पखवाड़े की घटनाओं से साबित होता है, रायसीना की पहाड़ी से दिखने वाला दृश्य गांधीनगर या झंडेवालां से दिखने वाले दृश्य से बहुत अलग होता है।

 तब भाजपा नियंत्रण-रेखा पार करके पाक स्थित आतंकवादी शिविरों को निशाना बनाने सहित कई तरह की दंडात्मक कार्रवाइयों की बात कर सकती थी, क्योंकि इस राजनीतिक दुस्साहस की कोई कीमत उसे चुकानी नहीं थी।

 अब, पठानकोट हमले के बाद प्रधानमंत्री और वरिष्ठ मंत्री संयम के साथ बोल रहे हैं और आतंकी हमले का उल्लेख पाकिस्तान का खुलेअाम नाम लिए बगैर ‘मानवता के शत्रु’ के रूप में कर रहे हैं तो यह अहसास दिखाई देता है कि सत्ता के साथ ऐसे कर्तव्य अौर जिम्मेदारियां जाती हैं, जिन्हें आसानी से खारिज नहीं किया जा सकता।

 जैसा कि कांग्रेस सांसद शशि थरूर ने एकदम सटीक टिप्पणी में कहा, ‘अाप कहां खड़े हैं, यह इस बात पर निर्भर है कि आप कहां बैठे हैं।

’, दिलचस्प यह है कि थरूर की पार्टी, जो आज विपक्ष में है, भी कोई अलग नहीं है।

 मणिशंकर अय्यर जैसे बैकबेंचर दुर्लभ अपवाद हैं : कहना होगा कि उन्होंने यह कहने की हिम्मत दिखाई कि, ‘अच्छे या बुरे दिनों के दौरान पाकिस्तान के साथ गुफ्तगू जारी रखनी ही होगी।

’ किंतु उन कांग्रेस नेताओं और प्रवक्ताओं का क्या, जो नरेंद्र मोदी द्वारा नवाज़ शरीफ की अोर हाथ बढ़ाने की तीखी आलोचना कर रहे हैं या पठानकोट हमले के बाद बातचीत बंद करने पर जोर दे रहे हैं।

 अब वे इस प्रलाप को उस रुख के साथ कैसे रखेंगे, जिसके तहत 2611 के भयावह हमले के बाद भी डॉ. सिंह की सरकार ने पाकिस्तान से बातचीत चाही थी (याद करें 2009 में शर्म-अल-शेख में दिया संयुक्त बयान)।

, जो कूटनीति के बारे में सही है वही अर्थव्यवस्था के बारे में भी सही है।

 जब यूपीए सरकार ने सामान सेवा कर (जीएसटी) कानून पेश किया था, तो भाजपा के मुख्यमंत्रीगण और खासतौर पर गुजरात के मुख्यमंत्री के रूप में मोदी सबसे ज्यादा मुखर आलोचक थे।

 अब भूमिकाएं उलट गई हैं और कांग्रेस जीएसटी बिल को रोकने के लिए रोज नया बहाना ले आती है।

 बेशक, अार्थिक कानून प्रतिद्वंद्वी राजनीतिक अवसरवाद का शिकार हो जाते हैं : मसलन, बीमा क्षेत्र में 49 फीसदी प्रत्यक्ष विदेशी निवेश (एफडीआई) के बिल को संसदीय अड़चनें पार करने में दो दशक लग गए (मजाक चला कि इसे वाकई नॉर्थ ब्लॉक में यशवंत सिन्हा से उनके पुत्र जयंत सिन्हा तक एक पीढ़ी लग गई)।

, इससे भी मजेदार तो पूर्व सरकार की डिजिटल पहचान की योजना ‘आधार’ को मोदी सरकार द्वारा अपनाना रहा।

 सब्सिडी की राशि जायज लोगों के खाते में सीधे नकद जमा करने की प्रक्रिया सफल बनाने के लिए इसे स्तेमाल किया जा रहा है।

 2014 में दक्षिण बेंगलुरू के आम चुनाव में कांग्रेस प्रत्याशी ‘आधार’ के जन्मदाता नंदन नीलेकेणी पर भाजपा प्रत्याशी अनंत कुमार ने ‘सफेद हाथी’ को जन्म देने का आरोप लगाया।

 एक आमसभा में मोदी ने इस योजना की समीक्षा करने का संकल्प लया था और कुमार उनके समर्थक उत्साहित होकर इसका समर्थन कर रहे थे।

 खेद है कि राजनीतिक प्रतिस्पर्द्धा के कारण किसी नीति या कानूनी सुधार पर आम सहमति के लिए गुंजाइश घटती जा रही है।

 विदेश नीति खासतौर पर पाकिस्तान संबंधी नीति इस अत्यधिक उत्तेजित, ध्रुवीकृत राजनीतिक वातावरण की सबसे पुरानी शिकार रही है।

 टीवी स्टूडियो में बहस के ऊंचे होते शोर में सेवानिवृत्त जनरल और राजनयिक कड़ी कार्रवाई की मांग करते हैं, ऐसी कार्रवाई जिसकी वकालत शायद सेवा में रहते हुए वे कभी नहीं करते।

 राजनीतिक वर्ग उनके स्वर में स्वर मिलाता है, जिसे इस कर्कश प्रलाप में फायदा दिखाई देता है।

 स्वाभाविक है कि ऐसे माहौल में सबसे समझदार राजनेता भी अपने रास्ते पर आगे बढ़ने की बजाय पीछे हट जाएं।

, यही वजह है कि प्रधानमंत्री मोदी इस मोड़ पर सराहना के हकदार हैं कि वे अपनी पार्टी के भीतर बाहर के युद्ध-पिपासुओं की बातों से अविचलित रहे हैं।

 पाकिस्तान को लेकर उनकी पहल में साहसी जोखिम था, जो सीमा पार शत्रुतापूर्ण सेना जेहादी गठजोड़ के चलते आसानी से नाकाम हो सकती है।

 जब अटल बिहारी वाजपेयी ने लाहौर बस यात्रा की तो वे अपने साथ राजनीतिज्ञ-नेता के रूप में अर्जित जीवनभर का विश्वास और सद्‌भाव ले गए थे।

 जब मोदी ने शरीफ के साथ हेलिकॉप्टर में उड़ान भरी तो वे वास्तव में अपनी ऐसे कठोर हिंदुत्व हीरो की छवि को तोड़ रहे थे, जो इस्लामाबाद को एक इंच जगह नहीं देगा।

 अपनी छवि के मुताबिक खरा उतरना, उससे अलग हटकर खुद को नए रूप में ढालने से कहीं ज्यादा आसान है।

 इसके बावजूद पठानकोट हमले ने पाकिस्तान के साथ शांति के प्रयासों को काफी जटिल बना दिया है।

 किंतु फोटो खिंचाने के अवसर और गलबहियों से आगे जाने वाली संवाद प्रक्रिया शुरू करने के लिए यह कोई कारण नहीं होना चाहिए।

 इस मामले में भाजपा और कांग्रेस को एक ही ओर होना चाहिए : ऐसा पक्ष जो आतंकवाद से लड़ता तो है पर बातचीत नहीं रोकता।

, पुनश्च: ट्विटरपर मोदी की सेना प्रतिद्वंद्वियों के दोहरे मानदंड उजागर करने के लिए पुराने ट्वीट सामने लाने में बहुत माहिर है।

 उनके नेता के 2011 से 2014 के बीच के ट्वीट पर सरसरी निगाह डालने से ही पता चल जाता है कि उन्होंने पिछले कुछ वर्षं में कितना लंबा फासला तय कर लिया है।

 कुछ इसे ‘दोमुंहापन’ कहेंगे, लेकिन अन्य लोग इसे स्वागतयोग्य ‘परिपक्वता’ कहेंगे।

,  ।

सौजन्य : दैनिक भास्कर ,1.08.2016,राजदीप सरदेसाई (वरिष्ठपत्रकार)।

