लकीर को क्यों पीटते हो (हिन्दुस्तान)।

राजीव कटारा।

तुम हमेशा एक ही तरह सोचते हो।

 आज सुबह की मीटिंग में उन्हें यह झिड़की मिली थी।

 लेकिन उन्हें अपनी सोच में कोई गड़बड़ी नहीं नजर आ रही थी।

 ‘कुछ भी एक तरह का होना अच्छा नहीं है।

 वह खराब ही नहीं, अधूरा भी होता है।

’ यह मानना है मशहूर नाइजीरियाई लेखिका चिमामांडा एनगोजी अदीची का।

 उनकी तमाम किताबों में सबसे चर्चित है वी शुड ऑल बी फेमिनिस्ट।

, हम न जाने कब एक लकीर पर चल पड़ते हैं।

 कभी चाहे और कभी अनचाहे।

 लकीर होती है, तो उस पर चलना आसान भी होता है।

 बस उसे देखते जाओ और चलते रहो।

 बहुत सोचने की जरूरत नहीं।

 हम लकीर पीटते रहते हैं और खुश होते रहते हैं।

 धीरे-धीरे हम एक स्टीरियोटाइप में बदल जाते हैं।

 हम स्टीरियोटाइप हो जाएं, तो कोई बात नहीं।

 हमें जो ठीक लगा, हमने कर लिया।

 लेकिन होता इतना ही नहीं है।

 हमें लगने लगता है कि हम सही हैं।

 और यही एक रास्ता है।

 दिक्कत यहीं से शुरू होती है।

 हम दूसरों को जगह देने में कोताही करने लगते हैं।

, यही अड़ियलपन दूसरों को तो परेशान करता ही है, हमें भी दिक्कत में डालता है।

 हम जब किसी का रास्ता रोकते हैं, तो सबसे पहले हमें रुकना होता है।

 हम रुके और अडे़ बिना किसी का रास्ता रोक ही नहीं सकते।

 इसी तरह, जब हम स्टीरियोटाइप होते हैं, तो अपना ही रास्ता संकरा करते हैं।

 दुनिया एक रंग हो ही नहीं सकती।

 हम खुद को कर लें, तो उसमें किसी का क्या दोष।

 प्रकृति चाहे वह बाहर की हो या भीतर की, अपने को अलग-अलग रंगों में अभिव्यक्त करती है।

 हम अपनी प्रकृति को एकरंग कर लें, तो यह हमारी दिक्कत है।

सौजन्य- हिन्दुस्तान।

