स्वागत योग्य सुझाव (पत्रिका)।

बिजली-पानी और टेलीफोन-आवास सम्बन्धी बकाए का भुगतान नहीं करने वाले उम्मीदवारों के चुनाव लडऩे पर रोक के साथ राजनीतिक दलों पर भी ये अनिवार्यता लागू करने का सुझाव स्वागत योग्य है।

 चुनाव आयोग की नई पहल चुनावी राजनीति में सुधार की तरफ इशारा करती है।

, दो दशकों में चुनाव आयोग ने वाकई वो काम कर दिखाया जिसकी उम्मीद कम थी।

 आयोग की सख्ती का असर ही माना जाएगा कि उत्तर प्रदेश, बिहार, प. बंगाल और झारखण्ड जैसे राज्यों में अब शान्तिपूर्वक चुनाव होने लगे हैं।

 उम्मीदवारों के साथ राजनीतिक दल भी चुनाव आचार संहिता का पालन करने लगे हैं।

 चुनाव के दौरान करोड़ों की नकदी जब्त होना भी आयोग की सख्ती का परिणाम ही माना जा सकता है।

, प्रचार के दौरान दीवारों को रंगना और कान पकाऊ शोर भी बीते दिनों की बात बन चुकी है।

 आयोग इसके लिए बधाई का पात्र है लेकिन देश के जनमानस में अब भी एक कसक बरकरार है।

 तमाम प्रयासों के बावजूद दागी उम्मीदवारों को चुनाव लडऩे से रोकने में आयोग लाचार है।

, हत्या-अपहरण सरीखे गंभीर आरोपों से घिरे अपराधी चुनाव जीतकर संसद व विधानसभाओं में पहुंच रहे हैं।

 सुप्रीम कोर्ट के तमाम निर्देशों के बावजूद इस दिशा में सकारात्मक नतीजे नजर नहीं आ रहे।

 जेल में बंद मुख्तार अंसारी और उन जैसे अपराधी हर राज्यों में धड़ल्ले से चुनाव जीत रहे हैं।

 जनता समझना चाहती है कि आखिर इन अपराधियों को चुनाव लडऩे से कौन रोकेगा और कब तक।

 रोक पाएगा भी या नहीं।

, अपराधियों के राजनीति से बाहर हुए बिना तमाम चुनाव सुधार फीके नजर आते हैं।

 ऐसा नहीं कि आयोग इस दिशा में सक्रिय नहीं है।

 लेकिन अड़चनें इतनी बड़ी हैं कि उस पर पार पाना आसान नहीं।

 अपराधियों के राजनीति में प्रवेश के खिलाफ हर राजनीतिक दल अपने आपको सबसे मुखर बताता है लेकिन जब कानून में संशोधन की बात आती है तो सबको सांप सूंघ जाता है।

 मानो इस मुद्दे पर सब एक हों।

, पांच राज्यों में हाल ही हुए विधानसभा चुनाव इसके जीते-जागते उदाहरण हैं।

 सबने दागियों पर जमकर दांव खेला।

 राजनीति के अच्छे दिन आ गए तो समझो देश के भी अच्छे दिन आ ही जाएंगे।

 लेकिन एक बार प्रयास तो हों।

 क्या चुनाव जीतना और सत्ता हथियाने का नाम ही राजनीति है।

 राजनीतिक दलों को समझना चाहिए कि राजनीति इससे बहुत ऊपर है।

, सौजन्य- पत्रिका।

