आर्थिक नाकेबंदी और विरोध की वजह बना शांति समझौता (बिजनेस स्टैंडर्ड)।

तीन अगस्त, 2015 को जब प्रधानमंत्री नरेंद्र मोदी के नेतृत्व वाली राष्ट्रीय जनतांत्रिक गठबंधन (राजग) सरकार और नैशनलिस्ट सोशलिस्ट काउंसिल ऑफ नगालैंड- इसाक मुइवाह (एनएससीएन-आईएम) के बीच शांति समझौता हुआ तब चारों ओर उत्साह का माहौल था।

 मोदी ने तब थुइंगलेंग मुई-वाह से मुलाकात की थी जिनको दक्षिण एशिया की इस सबसे लंबी चली अशांति का नेता माना जा सकता है।

 मोदी ने उनको अपनी बांहों के घेरे में लिया और उस मेज तक ले गए जहां दस्तावेजों पर हस्ताक्षर होने थे।

 परंतु कुछ ही लोगों ने इस समझौते में बारीक अक्षरों में लिखी बातों पर ध्यान दिया।

 उसे भी कभी सार्वजनिक नहीं किया गया।

कहा जाए तो 500 और 1,000 रुपये के नोट की तरह ये वादे भी काफी हद तक कागज के टुकड़े बन कर रह गए।

 मणिपुर में आगामी 4 और 8 मार्च को विधानसभा चुनाव होने हैं।

 उसके ऐन पहले पूरा राज्य हिंसा से जूझ रहा था।

 राज्यपाल के आवास यानी राजभवन से बमुश्किल दो किलोमीटर दूर बंदूकें गडग़ड़ा रही थीं।

 इससे यह प्रश्न तो उठता है कि आखिर समझौते को लेकर क्या काम हुआ था और उसमें क्या वादा किया गया था।

, पूर्वोत्तर में पार्टीगत निष्ठा बदलना नया नहीं है।

 परंतु जब खुमुकचाम जयकिशन ने भारतीय जनता पार्टी और अपनी विधानसभा सीट छोड़ी तो वह उन दो विधायकों में से एक थे जो पहली बार प्रदेश में भाजपा का प्रतिनिधित्व कर रहे थे।

 वह कांग्रेस में शामिल हो गए।

 उन पर बहुत अधिक दबाव था।

 नागरिक समाज के एक संगठन ने कथित तौर पर उनको धमकी दी थी कि वह अपनी पार्टी से कहें कि वह एनएससीएन-आईएम के साथ किए गए समझौते को सार्वजनिक करे, वरना वह पार्टी छोड़ दें।

 इस धमकी के मूल में नगाओं के बीच छिड़ा एक लंबा विवाद था जो पूरे पूर्वोत्तर और गैर नगा क्षेत्र तक विस्तारित था।

 इसमें हिंदू मेइती, कूकी और अन्य समुदाय शामिल थे।

 यह विवाद नगालिम या व्यापक नगालैंड से जुड़ा हुआ था।

, प्रतिद्वंद्वी राजनीतिक दलों के बीच विवाद तो पूर्वोत्तर की राजनीति में लंबे समय से शामिल रहे हैं लेकिन एनएससीएन-आईएम और केंद्र के बीच समझौता हो जाने के बाद उसके प्रमुख संगठन संयुक्त नगा परिषद (यूएनसी) ने मांग की कि आत्मसमर्पण का ब्योरा सार्वजनिक किया जाए।

 इसी मांग के साथ उसने आर्थिक नाकेबंदी कर दी।

 मसला यह था कि मणिपुर सरकार नगा आबादी वाली भूमि को बांटते हुए एक नया जिला बना रही थी।

 अभी हाल तक राज्य के पहाड़ी इलाके में पांच जिले थे सेनापति, तमेंगलॉन्ग, चूड़ाचांदपुर, चंदेल और उखरुल।

 चार मैदानी जिले थे इंफाल पूर्व, इंफाल पश्चिम, थोबल और विष्णुपुर।

, हालांकि 9 दिसंबर को मणिपुर सरकार ने सात और जिले बना दिए।

 इनमें से अधिकांश पांच पहाड़ी जिलों से अलग करके बनाए गए।

 इससे अफरातफरी मच गई।

 खासतौर पर नगाओं के कुछ धड़ों में।

 इसके बाद यूएनसी ने दो राष्ट्रीय राजमार्ग के जरिये प्रदेश के मैदानी इलाके में वस्तुओं की आपूर्ति ठप कर दी।

 यह वह इलाका है जहां हिंदू मेइती यानी भाजपा के कोर मतदाता रहते हैं।

 गृह मंत्रालय को हाल में सौंपे एक ज्ञापन में यूनएसी ने मांग की है कि भारत सरकार राजनीतिक हस्तक्षेप करके भारत-नगा राजनीतिक मुद्दे को हमेशा के लिए हल करे क्योंकि नगाओं के लिए मणिपुर की सांप्रदायिक और दमनकारी सरकार के अधीन रहना असंभव हो चला है।

, मणिपुर में मुख्यमंत्री ओकराम इबोबी सिंह के नेतृत्व में कांग्रेसनीत सरकार है।

 कांग्रेस ने सत्ता की राजनीति के एक मोर्चे के रूप में कभी भी असंतोष और अशांति फैलाने वाले विभिन्न समूहों को संरक्षण देना या उनको फंडिंग करना बंद नहीं किया।

 इस बार इबोबी सिंह ने अप्रत्यक्ष रूप से नगाओं का समर्थन किया।

 उन्होंने संकेत दिया कि नगाओं और गैर नगाओं के बीच का गतिरोध उनके लिए समस्या नहीं बल्कि यह केंद्र की समस्या है।

 उन्होंने कहा, ‘चूंकि केंद्र सरकार एनएससीएन-आईएम के साथ शांति वार्ता कर रही है इसलिए वे आसानी से संयुक्त नगा परिषद पर दबाव बना सकते हैं ताकि वह आर्थिक नाकेबंदी खत्म कर सके।

 इसने तमाम मुसीबतें पैदा की हैं।

’, परंतु भाजपा ने नगा पीपुल्स फ्रंट यानी एनपीएफ के साथ समझौता कर रखा है।

 मणिपुर में कई लोगों का मानना है कि एनपीएफ को शांति समझौते का समर्थन हासिल है इसलिए वह खुद को नगा क्षेत्र में पेश करेगा।

 जबकि भाजपा गैर नगा समुदाय से अपील करेगी और दोनों मिलकर सरकार बनाएंगे।

 परंतु जनजातियोंं, समुदाय, जातीय पहचान और होमलैंड की जटिल राजनीति में यह काम कहना तो आसान है लेकिन करना मुश्किल।

 समझौता कभी पूरी तरह स्वीकार ही नहीं किया गया।

 न ही विभिन्न हितधारी समूहों मसलन मणिपुरी नगा और नगालैंड के नगा समूह आदि ने उसे अंगीकृत ही किया।

 कुलमिलाकर राज्य में लगातार गतिरोध बना हुआ है और बताया जाता है कि राज्यपाल नजमा हेपतुल्ला ने यह सिफारिश की है कि यहां कानून व्यवस्था के हद से ज्यादा खराब हो जाने के कारण राष्ट्रपति शासन लागू कर दिया जाए।

, ऐसी कोई भी इजाजत देना इबोबी सिंह की जबरदस्त लोकप्रियता पर प्रश्नचिह्नï लगाना होगा।

 वह तीन बार से प्रदेश के मुख्यमंत्री बन रहे हैं और चौथी बार भी उनके ही प्रदेश का मुखिया बनने की संभावना है।

 परंतु भारतीय जनता पार्टी राज्य में सरकार बनाने के मामूली से मामूली अवसर को गंवाना नहीं चाहती।

 पूरी कवायद में सबसे अधिक कीमत मणिपुर के लोग हिंसक झड़प, जरूरी चीजों की आसमान पहुंची कीमत और नाकेबंदी के रूप में चुका रहे हैं।

, – आदिति फडणीस।

सौजन्य- बिजनेस स्टैंडर्ड।

