बिना समुचित संचार कैशलेस का प्रचार (बिजनेस स्टैंडर्ड)।

नकदी रहित लेनदेन को लोकप्रिय बनाने के लिए संयोजकता की आवश्यकता है और इसके लिए राजनीतिक और प्रशासनिक सामंजस्य की।

 विस्तार से बता रहे हैं श्याम पोनप्पा, नए वर्ष की शुरुआत नकदी रहित (कैशलेस) लेनदेन को बढ़ावा देने और इससे जुड़ी अनिश्चितता से हुई है।

 हम इसके लाभ-हानि पर चर्चा नहीं करेंगे लेकिन फिर भी इसके लिए जो राह अपनाई जानी है उस पर स्पष्टïता जरूरी है।

 ऐसा करने से हमें इस परिस्थिति को लेकर बेहतर योजना बनाने में मदद मिलेगी।

कैशलेस के लिए अबाध संयोजकता यानी कनेक्टिविटी की आवश्यकता है जो हमारे पास नहीं है।

 बिना उसके इस लक्ष्य को हासिल नहीं किया जा सकता।

 हम इस बात को जितनी जल्दी समझ लेंगे हमारे लिए उतना ही बेहतर होगा।

 उस स्थिति में हम संभावित आर्थिक कठिनाइयों और सामाजिक अशांति से बच सकेंगे।

 कनेक्टिविटी सुविधा के लिए प्रभावी और किफायती संचार संपर्क की आवश्यकता है वह भी उचित दरों पर।

 इसके लिए ऐसे लक्ष्य तय करने होंगे जो हकीकत के करीब हों और साथ ही ठोस ढंग से क्रियान्वयन भी करना होगा।

 केवल काल्पनिक योजनाएं बनाने और जल्दबाजी में आंकड़े जुटाने मात्र से काम नहीं चलेगा।

 इंटरनेट आधारित लेनदेन के लिए सुरक्षा और गोपनीयता का भी पूरा ध्यान रखना होगा।

, क्या है जरूरत।

इसके लिए फाइबर आधारित टिकाऊ इंटरनेट कनेक्टिविटी की आवश्यकता है।

 इस कनेक्टिविटी को समेकित नेटवर्क के जरिये बेतार ढंग से उपभोक्ताओं तक पहुंचाना होगा।

 इन नेटवर्क की स्थापना की संभावना बढ़ जाएगी अगर राजनीतिक दल और सरकारी एजेंसियां इस दिशा में मिलकर काम करें।

 ऐसा करना दो वजहों से आवश्यक है।

 एक तो यह कि हमारी वर्तमान नेटवर्क विकास और स्पेक्ट्रम नीति ऐसी नहीं है कि सभी तक ब्रॉडबैंड सुविधा पहुंचाई जा सके।

 खासतौर पर शहरी इलाकों से उलट उन ग्रामीण क्षेत्रों में जहां वाणिज्यिक संभावनाएं कम हैं।

 दूसरी है गहन प्रतिद्वंद्विता के बीच नेटवर्क विकास और स्पेक्ट्रम का प्रबंधन करना।

 वह भी स्पेक्ट्रम घोटाले के बाद।

ये बातें कनेक्टिविटी की समस्या खत्म करने की सामूहिक क्षमता को लेकर दिक्कतें पैदा करती हैं।

 यह तमाम अन्य संबद्ध पक्षकारों मसलन सरकार, न्यायपालिका, नागरिक समाज और उद्योग जगत (जिसमें सेवा प्रदाता और उपकरण आपूर्ति करने वाले शामिल हैं) के उलट है।

 सरकारी एजेंसियों के भी अलग-अलग एजेंडे हैं।

 भारतीय दूरसंचार नियामक प्राधिकरण (ट्राई) के पास स्पेक्ट्रम के इस्तेमाल की अनुशंसा का उत्तरदायित्व है।

 लाइसेंस देने का उत्तरदायित्व दूरसंचार विभागसंचार मंत्रालय के पास है।

 सरकारी सेवा प्रदाताओं का जिम्मा भी उसके ही पास है।

 सूचना एवं प्रसारण मंत्रालय के पास भी कुछ स्पेक्ट्रम बैंड है।

 अन्य बैंड रक्षा मंत्रालय और सरकारी एजेंसियों के पास हैं।

 इलेक्ट्रॉनिक और सूचना प्रौद्योगिकी मंत्रालय ब्रॉडबैंड की उपलब्धता के लिए जिम्मेदार है।

 इसलिए सामंजस्य भरा रुख अपनाने की आवश्यकता है।

 बिजली आपूर्ति और कोयला खनन में परिवहन से वितरण तक हम ऐसा देख चुके हैं।

, क्या करना होगा।

व्यापक कनेक्टिविटी के लिए नेटवर्क को साझा करने और उसकी पूलिंग करने जैसे बड़े बदलाव लाना आवश्यक है।

 ऐसे बदलाव आपसी अविश्वास और विवाद की स्थिति में नहीं आ सकते।

 इसके लिए सहयोग और भरोसा जरूरी है।

 सत्ताधारी दल का नेतृत्व इस सहयोग की दिशा तय करता है।

 इसमें प्रशासनिक नेतृत्व की भी अहम भूमिका है।

 उनको इस मामले में विविध पक्षकारों को विश्वास में लेना चाहिए ताकि अन्य राजनीतिक नेताओं, न्यायपालिका और आम नागरिकों को विश्वास में लेना होगा।

यह तबका चाहता है कि उसको कम दर पर बढिय़ा सेवाएं मिलें।

 सेवा प्रदाताओं को नेटवर्क और स्पेक्ट्रम खरीद में भारी निवेश करना पड़ता है।

 वे भी उपकरण साझेदारी की दिशा में काम कर सकते हैं।

 यह सबके लिए हितकर होगा।

 फिलहाल राजनीतिक दलों की स्थिति को देखते हुए कहा जा सकता है कि वे अपने स्वार्थ से जुड़े लक्ष्यों को लेकर आगे बढ़ रहे हैं और यह स्थिति किसी के हित में नहीं है।

 जब राजनीतिक दल विरोधाभासी हितों को लेकर आगे बढ़ते हैं तो उनमें से कोई अपनी स्थिति में किसी तरह का सुधार नहीं कर पाता है।

 उनकी स्थिति में किसी भी तरह का सुधार बिना दूसरे को प्रभावित किए नहीं हो सकता।

 मान लीजिए एक दल बहुमत के एजेंडे को आगे बढ़ाना चाहता है जबकि दूसरा दल अपने नेतृत्व में पारिवारिक नियंत्रण को बढ़ावा देना चाहता है।

 ऐसी स्थिति में एक की जीत का अर्थ दूसरे की हार होता है।

 अब तक यही देखने को मिला है।

 मतदाता किसी एक दल को चुनते हैं और अगले चुनाव में उनका उससे मोहभंग हो जाता है।

 परंतु दोनों दल मिलकर एक प्राप्य स्थिति में पहुंच सकते हैं।

 यह वह स्थान है जहां उन दोनों के लक्ष्य हासिल किए जा सकते हैं।

कल्पना कीजिए कि आपका सामना स्वाभाविक विवाद और व्यंग्य से उलट एक अलग प्रोटोकॉल से होता है।

 जहां शिष्टïाचार है, समायोजन है और एक दूसरे के लक्ष्य को लेकर सौहार्दपूर्ण बातचीत है।

 यह ऐसी स्थिति प्रतीत होती है जो अत्यंत आदर्श और इसलिए हासिल करने में मुश्किल है।

 ऐसा हो सकता है परंतु कोशिश यही की जानी चाहिए कि पूर्ण नकदीरहित या अन्य अवास्तविक लक्ष्यों की प्राप्ति के लिए प्रयास करने की जगह हम कैशलेस के संकट से निजात पाने की कोशिश करें।

 कैशलेस पर जोर देने के बजाय कोशिश होनी चाहिए कि ऐसा सार्वभौमिक संचार ढांचा मुहैया कराया जाए जहां कैशलेस ही नहीं हर तरह की गतिविधि को अंजाम दिया जा सके।

 इसके अलावा इसे अधिक सुरक्षित, सुव्यवस्थित बनाया जाना चाहिए।

 नेटवर्क बुनियादी ढांचे को साझा करने के नीतिगत निर्णय से इस दिशा में शुरुआत हो सकती है।

 हम विरासत में मिली संचार नीतियों के कारण उपजे इस गतिरोध को तोड़ सकते हैं।

 इसके स्पेक्ट्रम की उच्च नीलामी दर का मोह छोडऩा होगा जबकि सस्ती सेवाओं की चाह भी छोडऩी होगी।

 एक बार नेतृत्व के स्तर पर सहयोग हो जाने के बाद देखने को मिलेगा कि संचार सेवाओं की आपूर्ति काफी सुधरी है।

 तालमेल और साझेदारी इसमें अहम भूमिका निभाएगी।

 इससे अन्य पक्षकारों, निजी क्षेत्र के सेवा प्रदाता, नागरिक और न्यायपालिका भी यह मानेंगे कि साझा पहुंच के जरिये संचार सेवाओं की आपूर्ति में हर किसी का लाभ है।

 इससे अधिक तार्किक और इस्तेमाल करो- भुगतान करो नीति को स्वीकार करने में मदद मिलेगी।

 ठीक राजमार्ग, मेट्रो रेल, तेल पाइपलाइन इस्तेमाल के तर्ज पर।

सरकार और अन्य पक्षकार साथ मिलकर ऐसे उपाय निकाल सकते हैं जो व्यावहारिक भी हों और निष्पक्ष भी।

 उदाहरण के लिए सेवा प्रदाताओं के एक या अधिक ऐसे समूह बनाए जा सकते हैं जो सरकार के साथ सहनिवेशक बनें।

 उनके पास नेटवर्क का साझा स्वामित्व होगा।

 ऐसे में सेवाओं की किफायती और प्रभावी आपूर्ति की दिशा में काम किया जा सकता है।

 स्पेक्ट्रम के इस्तेमाल से होने वाली आय को सरकार तब ले सकती है जब एकबार नेटवर्क व्यावसायिक दृष्टिï से व्यवहार्य हो जाए।

 ऐसे संग्रह राजस्व साझेदारी और लाइसेंस शुल्क के अलावा नीलामी शुल्क से भी अधिक हो सकते हैं।

– श्याम पोनप्पा।

सौजन्य – बिजनेस स्टैंडर्ड।

