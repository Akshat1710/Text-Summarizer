यह कलम को कमाने का वक्त है (अमरउजाला : Editorial)।

 =": #0000;"कुछ रचनाकार कह रहे हैं कि अपनी असम्मति व्यक्त करने के दूसरे रास्ते भी हैं, जिन्हें अपनाना चाहिए।

 जरूर अपनाना चाहिए, लेकिन अपनाइए तो।

 आप वापस करें नहीं और दूसरा कुछ करें नहीं, यह तो नहीं चलेगा न।

बहुत समय बाद लेखकों ने हवा का ढंग, अपनी कलम का रंग और अपनी स्याही का तंज देखने की कोशिश की है।

 इन दोनों के बिना कोई कलमघिस्सू लेखक कैसे हो सकता है, यह मैं जानता नहीं हूं, फिर भी मैं कलम में आस्था रखता हूं।

 इसलिए लेखकों द्वारा लौटाए जा रहे पुरस्कारों-सम्मानों की खबरों में मैं बड़ी संभावना देखता हूं।

 अकबर इलाहाबादी ने कभी ऐसा ही नजारा देखा था, जब लिखा था, मुश्ते खाक हैं मगर आंधी के साथ हैंबुद्दू मियां भी हजरत-ए-गांधी के साथ हैं।

, 2002 में, सांप्रदायिक दंगों को अपनी राजनीति का आधार-भूत तत्व बनाने की कला जिस तरह गुजरात में विकसित हुई, कान तो उसके बाद से ही चौकन्ने रहने लगे थे।

 कभी ऐसा ही बंगाल में सोहरावर्दी की सरकार ने भी किया था।

 पर तब गांधी थे; और वह राजधर्म का पालन करने की बात कहकर, राज्यधर्म का पालन करने में गर्त हो जाने वालों में नहीं थे।

 सो उन्होंने सोहरावर्दी की वर्दी उतार ली थी।

 उदय प्रकाश ने जब संताप में अपना सम्मान वापस किया था, तब दादरी की घटना नहीं हुई थी।

 तब असहमत विचारकों का सिर कलम करने की शुरुआत हुई थी-कालबुर्गी उसके नवीनतम शिकार थे।

तब भले किसी ने सम्मान वापसी में उदय प्रकाश का साथ नहीं दिया।

 पर उन्होंने कहीं हलचल तो खड़ी की ही।

 वह समय था कि साहित्य अकादमी या संस्कृति मंत्री या सरकार के मुखिया को बात संभालने की पहल करनी चाहिए थी।

 पर गूंगे लोग बहरे भी होते हैं।

 इन पंक्तियों का लेखक एक अदना-सा कलमकार तो है ही, इसने हर अवसर पर, कलम से सरकार व समाज को सावधान करने की कोशिश की है।

 इसलिए भी उदय प्रकाश जी की पहल ने मुझे जगाया।

 अशोक वाजपेयी ने जब सम्मान वापस किया, तो बात कुछ अलग तरह से गूंजी।

 गूंज का सबसे पहला प्रत्युत्तर नयनतारा सहगल ने दिया।

 मुझे याद आया कि 1974 में जब जयप्रकाश ने तानाशाही को पहचान कर देश को झकझोरने का उपक्रम छेड़ रखा था और बुद्धिजीवी इस दुविधा में पड़े थे कि किस गली से निकलें, तब विजयलक्ष्मी पंडित और उनकी बेटी नयनतारा सहगल ने बयान देकर ही नहीं, पटना पहुंचकर जयप्रकाश को नैतिक बल दिया था।

 तो उस साहस से इस साहस की कड़ी जुड़ जाती है और हम पहचान पाते हैं कि लेखक हमेशा कलम को तलवार बनाए घूमे, यह जरूरी नहीं है, पर इतना जरूर होना चाहिए कि कलम को तलवार बनाने की घड़ी में वह दुम दबाता नजर न आए।

 हमारे जिन कलाकारों ने सम्मान वापस किए हैं, उन्होंने यही किया है।

 यह सरकार से लड़ने या किसी को अपमानित करने की चाल नहीं है; यह कलमकारों-कलाकारों की निजी अस्वीकृति जाहिर करने की सबसे लोकतांत्रिक सार्वजनिक अभिव्यक्ति है।

, निजी असहमति की इस सार्वजनिक उदघोषणा में कितने रचनाकार शामिल हुए हैं, उनमें कौन कहां से आया है, इनमें कौन नरेंद्र मोदी के समर्थक या विरोधी रहे हैं; कौन किस विचारधारा से जुड़ा है, जैसे सवाल अब बेमानी हो चुके हैं।

 यही संस्कृति है, जो आज अपनी पीड़ा व्यक्त कर रही है।

 इसे लांछित करने की कोशिश सफल नहीं होगी, क्योंकि यह विकसित होती जाती भारतीय समाज की आवाज है।

 कभी कबीर ने, कभी गालिब ने, कभी गांधी ने, कभी बुद्ध ने, कभी तुलसी ने, तो कभी नानक ने इसकी गांठें बांधी हैं।

 इसलिए हम सबको यह कबूल करके ही आगे चलना है कि हमारे बीच खींचतान चाहे जितनी हो, हत्या और अपमान तक कोई नहीं जाएगा; नहीं जाने दिया जाएगा।

, यह बात कौन कहेगा।

 हमने लोकतंत्र में यह भूमिका सरकार को सौंपी है।

 सरकार है क्या इसके सिवा कि वह चलते खेल के मैदान में भागती-दौड़ती अंपायर है, जिसका काम ही है कि जिधर से भी, जरा-सी भी गलती हो, तो वह सीटी बजाए।

′ शर्त यह है कि सीटी बजाने में देरी न हो, पक्षपात न हो।

 लोकतंत्र में हमने दूसरी व्यवस्था बनाई है कि अदालत है, अखबार है कि जिसे चुप्पी तोड़ने और पक्षपात रोकने का काम करना चाहिए।

 पहली व्यवस्था संविधानसम्मत है, दूसरी व्यवस्था संविधान की जनक है।

 लेकिन वहां भी चूक या विभ्रम हो, तो लोकतंत्र की आखिरी अदालत लोगों की होती ही है।

 अच्छी सरकार का चरित्र ही है कि वह लोकमत की तरफ कान भी और ध्यान भी लगाए।

 रचनाकारों के पुरस्कार लौटाने को हम गलत कहेंगे या यह सवाल उठाएंगे कि पहले क्यों नहीं लौटाया थ, तो अपना ही नंग जाहिर करेंगे।

 कुछ रचनाकार कह रहे हैं कि असम्मति व्यक्त करने के दूसरे रास्ते भी हैं, जिन्हें अपनाना चाहिए।

 जरूर अपनाना चाहिए, पर अपनाइए तो।

 आप वापस करें नहीं और दूसरा कुछ करें नहीं, यह तो नहीं चलेगा न।

 यह कलम बहुत कम वक्त के लिए स्याही से चलती है।

 फिर हमारे ललाट से टपकते पसीने और हमारी आस्था का लहू पीकर ही चलती है।

 अब आपकी कलम चलेगी या किसी की धुन पर नाचेगी, इसका फैसला तो कलमकार ही करेंगे।

, सौजन्य :- अमरउजाला , 25.10.2015, कुमार प्रशांत।

