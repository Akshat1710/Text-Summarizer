नई पहल को लेकर उठा सवाल क्या सुधरेगा पर्यावरण का हाल।

 (बिजनेस स्टेंडर्ड  )।

दिल्ली सरकार द्वारा सड़कों पर निजी कारों के सम-विषम क्रमांक के अनुसार उन्हें हफ्ते के वैकल्पिक दिनों में चलाने के प्रस्ताव पर राष्टï्रीय राजधानी क्षेत्र के लोगों में खासी घबराहट देखी जा रही है।

 इसने देश भर में भी इसकी प्रभावोत्पादकता को लेकर व्यापक बहस छेड़ दी है कि देश में रोड-राशनिंग की अपनी पहली तरह की कवायद से क्या दिल्ली में प्रदूषण पर नियंत्रण लग भी पाएगा।

, यह योजना 1 जनवरी से एक पखवाड़े के लिए अमल में आएगी और इसमें कई श्रेणियों में छूट भी दी गई है।

 इस प्रकार यह स्पष्टï नहीं है कि यह नई योजना दिल्ली में प्रदूषण को घटाने में कितनी कारगर रहेगी या फिर इससे अफरातफरी का माहौल बनेगा या यह दिल्ली के मुख्यमंत्री अरविंद केजरीवाल के लिए एक और मौका साबित होगी कि कैसे दिल्ली पुलिस राज्य के लिए उनकी योजनाओं को पलीता लगा रही है, जो पुलिस अभी केंद्र सरकार के अधीन आती है।

, दिल्ली के प्रदूषण में एक तिहाई का योगदान करने वाले दोपहिया वाहनों को रोड-राशनिंग व्यवस्था से राहत दी गई है।

 ऐसे में इसकी काफी संभावनाएं नजर आ रही हैं कि दिल्ली में दोपहिया वाहनों की संख्या (फिलहाल शहर में 57 लाख दोपहिया वाहन पंजीकृत हैं) में खासी तेजी आ सकती है और नतीजतन उनसे होने वाले प्रदूषण में भी इजाफा होगा।

 कार चलाने वाले तमाम लोग दोपहिया वाहनों की ओर मुखातिब हो जाएंगे और अगर उनके पास पहले से ही ऐसा वाहन है तो वे उसे उस दिन बाहर लेकर जाएंगे, जिस दिन योजना के तहत नंबर क्रमांक के चलते उनके लिए कार ले जाना संभव नहीं होगा।

, इससे सार्वजनिक परिवहन प्रणाली पर दबाव शायद कुछ कम होगा लेकिन निजी वाहनों से होने वाले प्रदूषण में शायद ही कोई कमी आए।

 फिलहाल दिल्ली में 26 लाख कारें पंजीकृत हैं, जो दिल्ली में होने वाले कुल प्रदूषण में तकरीबन 10 फीसदी का इजाफा करती हैं।

 हालांकि राहत ट्रकों के मोर्चे से आएगी, जो दिल्ली के प्रदूषण में 46 फीसदी के लिए जिम्मेदार हैं और वे रोड-राशनिंग तंत्र के दायरे में आएंगे।

, इसमें कुछ संदेह है कि अगर रोड-राशनिंग व्यवस्था को कुछ अंतरालों के लिए आजमाया जाएगा तो यह कारगर भी रहेगी।

 ऐसे में एक पखवाड़े भरा लंबा अनुभव एक सही कदम है।

 मगर केजरीवाल को यह कहने की कोई जरूरत नहीं थी कि अगर लोग भारी संख्या में इसका उल्लंघन करेंगे तो यह योजना खत्म कर दी जाएगी।

 ऐसे में लोगों को प्रोत्साहन मिलेगा कि वे सरकार पर दबाव बढ़ाएं ताकि वे इस योजना को ही तिलांजलि दे दे।

 एक नया तंत्र आधे-अधूरे मन से आजमाया जाएगा और उसे गलत कारणों से बंद भी कर दिया जाएगा।

 इससे सरकार को दिल्ली के प्रदूषण को घटाने की जिम्मेदारी से बचने का मौका भी मिलेगा।

, मिसाल के तौर पर इस स्थापित तथ्य के बारे में कम ही सोचा गया कि रोड राशनिंग तंत्र से निजी वाहनों के अधिकांश मालिक कारों की पूलिंग (कार साझेदारी) करने की राह अपनाएंगे।

 मगर दिल्ली सरकार के पास कार साझेदारी में बढ़ोतरी के नए तंत्र को प्रोत्साहित करने की कोई योजना नहीं है।

 दिल्ली में एक कार में औसत मौजूदगी 1 से 1.5 लोगों की है।

 अगर दोपहिया वाहनों, महिला कार चालकों, एंबुलेंस और अन्य आपातकालीन वाहनों को इससे छूट दी जा सकती है तो निश्चित रूप से सरकार कम से कम शहर की मुख्य सड़कों पर उन कारों को भी छूट दे सकती थी, जिसमें न्यूनतम चार लोग (चालक सहित) मौजूद हों।

, दिल्ली की प्रदूषण समस्या को कुछ कदमों के जरिये सुलझाने की जरूरत है, जिसमें बेहतर सार्वजनिक परिवहन सुविधाओं और सड़कों पर जगह के बेहतर उपयोग जैसे पहलू भी शामिल हैं।

 दिल्ली के कुल क्षेत्रफल में सड़कों की हिस्सेदारी भारत में अन्य महानगरों की तुलना में दिल्ली में काफी ऊंची है।

 फिर भी दिल्ली में जिस तादाद में वाहनों की संख्या बढ़ रही है, उसने शहर के पर्यावरण और यातायात प्रबंधन के समक्ष समस्याएं पैदा की हैं।

 कार साझेदारी को प्रोत्साहन देने वाला कोई रोड-राशनिंग तंत्र दिल्ली सरकार के कार्यक्रम का एकीकृत भाग होना चाहिए।

, दिल्ली में प्रदूषण नियंत्रण के लिए किसी व्यापक योजना के अभाव पर तरस आता है, यह पुरानी समस्या है।

 वर्ष 2000 में दिल्ली सरकार ने कुछ कदम उठाए थे लेकिन वे कदम चुनौतियों को ध्यान में रखकर नहीं बल्कि उच्चतम न्यायालय के निर्देश पर उठाए गए थे, जिसमें जनहित याचिका पर सुनवाई के दौरान अदालत ने निर्देश दिया था कि दिल्ली में चलने वाले सभी सार्वजनिक परिवहन साधनों में सीएनजी का उपयोग हो।

, हरित ईंधन सीएनजी के अनिवार्य उपयोग से समूचे राज्य में क्रमिक रूप से प्रदूषण का स्तर घटा।

 मगर उसके बाद से दिल्ली सरकार की ओर से ऐसे कोई और कदम नहीं उठाए गए, जिससे शहर में बढ़ते हानिकारक वाहन प्रदूषण के खिलाफ कोई मुहिम छेड़ी जा सके।

 कुछ साल पहले पूर्व मुख्यमंत्री शीला दीक्षित के कार्यकाल में नई दिल्ली के व्यस्त मार्ग पर बस रैपिड ट्रांजिट सिस्टम को आजमाया गया था।

 मगर उसे अमल में लाने के संदिग्ध तरीकों सहित कई कारणों से उससे भी कदम पीछे खींचने पड़े।

 और अब हमारे सामने रोड राशनिंग तंत्र आया है।

 मगर जिस तरह से इसे अमल में लाया जा रहा है, उसे देखते हुए यही लगता है कि इसका हश्र भी पुरानी योजनाओं सरीखा ही होगा।

,  ।

सौजन्य :- बिजनेस स्टेंडर्ड ,29.12.2015 , ए के भट्टाचार्य।

