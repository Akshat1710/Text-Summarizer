वर्दी के साथ आत्मा में भी बदलाव हो (दैनिक भास्कर)।

हफ्तेभर नब्बेवर्ष पुराने राष्ट्रीय स्वयंसेवक संघ यानी आरएसएस ने अपनी वर्दी बदल ली।

 खाकी नेकर अब विदा हो गई है।

 उसकी जगह भूरे रंग की पेंट लेगी।

 एक स्तर पर यह बदलाव सतही है, क्योंकि कोई भी नाम क्यों दिया जाए, गुलाब तो गुलाब ही रहेगा।

 उसी तरह आरएसएस का स्वयंसेवक तो आरएसएस का स्वयंसेवक ही रहेगा, फिर ड्रेस चाहे जो हो।

 हालांकि, साफ है कि आरएसएस ने माना है कि बदलाव हो रहा है और वह भी वक्त के साथ बदलने को तैयार है, जो इसे जरूर करना चाहिए।

 आरएसएस के बाद उसके घोषित लक्ष्य, भारत की प्रगति में योगदान देने का सुनहरा मौका है।

 हालांकि, यह तभी संभव होगा, जब आरएसएस विचारधारा में बदलाव लाए।

 अपने लक्ष्यों को हासिल करने के कुछ साधनों में भी परिवर्तन करे।

, ब्रिटिश शासन के दौरान आरएसएस की स्थापना हिंदुअों को संगठित कर उनके हितों की रक्षा करने वाले संगठन के रूप में हुई थी।

 ब्रिटिश शासन में इस पर प्रतिबंध लगा और स्वतंत्रता के बाद तीन बार इसे पाबंदी झेलनी पड़ी।

 पहली बार 1948 में।

 जब आरएसएस के पूर्व कार्यकर्ता नाथूराम गोडसे ने महात्मा गांधी की हत्या की।

 फिर आपातकाल में (1975-77) और बाबरी मस्जिद विध्वंस के बाद 1992 में।

 आखिरकार ये सारे प्रतिबंध ही उठा लिए गए।

 हालांकि, इस तरह के इतिहास के कारण बाहर के लोग सोचने लगते हैं कि यह संगठन आखिर है किसलिए।

आरएसएस की वेबसाइट पर इसके मौजूदा मिशन स्टेटमेंट यानी ध्येय वाक्य को देखें तो इसका सार यह है, ‘सरल शब्दों में संघ का आदर्श पूरे समाज को संगठित कर और हिंदू धर्म की रक्षा सुनिश्चित कर राष्ट्र को वैभव के शिखर पर ले जाना है।

’ मिशन स्टेटमेंट यह भी कहता है, ‘हमारा सर्वोपरि लक्ष्य है हमारे हिंदू राष्ट्र को सर्वांगिण वैभव और महानता देना।

’ औैर ‘भारत आत्मनिर्भर और शक्तिशाली राष्ट्र के रूप में दुनिया के सामने आए।

’ इस तरह मिशन में दो बातें हैं- एक, दुनिया में भारत के गौरव को फिर स्थापित करना और दो, हिंदू धर्म और संस्कृति को संगठित संरक्षित करना।

 इन लक्ष्यों में गलत कुछ नहीं है।

 हालांकि, इन्हें हासिल करने के लिए जब आस्था-विश्वास, विशेष क्रियाकलापों, तरीकों और खासतौर पर चुने हुए शब्दों का इस्तेमाल होता है, तो मुद्‌दा बन जाता है।

, ऐसा भी नहीं कि संघ की सभी गतिविधियां गलत होती हैं।

 आरएसएस पर लिखा लेख उसके चैरिटी कार्यों के उल्लेख के बगैर पूरा नहीं हो सकता।

 भारत में हाल में आई लगभग सभी प्राकृतिक आपदाओं में आरएसएस के स्वयंसेवकों ने मदद की है।

 आरएसएस की शाखाएं सामुदायिक कार्य से लेकर सुबह फिटनेस कक्षाएं आयोजित करने तक के काम करती हैं, जिनका लाखों लोगों को फायदा मिलता है।

 हालांकि, कुछ मुद्‌दे भी हैं।

 ये आरएसएस के इस विश्वास से उपजते हैं कि लोगों में राष्ट्रवाद और संस्कृति का विकास होना चाहिए, चाहे इसके लिए व्यक्तिगत स्वतंत्रता की कीमत चुकानी पड़े।

 भारत और हिंदू धर्म को संगठित करने के विचार के पीछे गौरवशाली भारत और शांतिपूर्ण समृद्ध समाज के केंद्र में परंपरागत हिंदू संस्कृति है, यह अवधारणा थोपने की मंशा है।

 इसीलिए वे चाहे गौरवशाली भारत और परंपरागत हिंदू संस्कृति की रक्षा करने के दो पृथक लक्ष्य बताते हैं, लेकिन आरएसएस के लिए वे आपस में गूंथे हुए लक्ष्य हैं और एक लक्ष्य दूसरे के बिना पूरा नहीं हो सकता।

 यह सही नहीं है।

 इससे भी बुरी बात तो यह है कि इससे गौरवशाली भारत और हिंदू संस्कृति के संरक्षण का लक्ष्य हासिल नहीं होगा।

, फिर किस बात से भारत गौरवशाली और सम्मानित बनेगा।

 किसी देश के सम्मानित बनने की पहली आवश्यकता (लेकिन अपर्याप्त) यह है कि वहां समृद्धि, बेहतर प्रति व्यक्ति आय और अच्छा जीवन-स्तर हो।

 यदि आरएसएस महान भारत चाहता है तो अर्थव्यवस्था पर ध्यान केंद्रित करे, जो इसने अब तक नहीं किया है।

 आरएसएस का सरकार पर जबर्दस्त प्रभाव है।

 उसने इसका इस्तेमाल हिंदू संस्कृति को बढ़ावा देने और चैरिटी कार्यों के लिए किया है।

 इसकी बजाय आरएसएस की अर्थशास्त्रियों की अपी टीम होनी चाहिए और उसे 10 फीसदी आर्थिक वृद्धि दर की मांग करनी चाहिए।

 तब भारत धनी बनेगा, युवाओं को नौकरियां मिलेंगी, लोग अधिक खुशहाल होंगे और भारत को दुनिया में सम्मान मिलेगा।

 जेब में पैसा आए बगैर दुनिया आपकी सुनेगी नहीं।

 दूसरी शर्त है स्वतंत्र समाज, जहां व्यक्ति को जीवन के चुनाव करने की स्वतंत्रता हो- किसकी आराधना करें और कितनी, किससे प्रेम करे और कितना, कितना राष्ट्रभक्त बने और उसे राष्ट्रभक्ति को कैसे व्यक्त करे, इसकी आज़ादी।

 जिस क्षण आप कुछ थोपने के तेवर अपनाते हैं, देश का कुछ गौरव महानता नष्ट हो जाती है।

 स्वतंत्र समाज में (प्राय: इससे पश्चिमी संस्कृति का भ्रम होता है, जो और कुछ नहीं बल्कि मुक्त समाज है) लोग, विचार, संस्कृति और कलाकार फलते-फूलते हैं और दुनिया पर बहुत बड़ा प्रभाव डालते हैं।

 यदि आप व्यवस्था बहाल करने के लिए लोगों की स्वतंत्रता छीनने का लक्ष्य रखें तो आपको केवल फासीवादी होने की कुप्रतिष्ठा प्राप्त होगी।

, आखिर में, आरएसएस का दूसरा लक्ष्य है हिंदू संस्कृति की रक्षा।

 शायद विरोधाभासी लगे, लेकिन यदि संगठन अधिक समावेशी होगा तो वह हिंदू धर्म को अधिक फलने-फूलने में मददगार होगा।

 दलितों, महिलाओं मुस्लिमों के लिए संगठन को खोलने की जरूरत है।

 इन्हें संगठन की उच्चस्तरीय समितियों बोर्ड में जगह देनी होगी।

 क्या हम हिंदू संस्कृति फैलाने के साथ शेष लोगों के साथ मेलजोल बढ़ा रहे हैं या एक संप्रदाय बना रहे हैं।

 यह ऐसी बात है, जिस पर आरएसएस को सोचना चाहिए।

, इन परिवर्तनों के साथ संघ समाज में अधिक बड़ी भूमिका निभा सकेगा।

 इससे यह संगठन उच्च सामाजिक-आर्थिक स्तर के युवाओं के लिए आकर्षक बनेगा।

 जहां आरएसएस भाजपा से जुड़ा संगठन है, वहीं वह याद रखे कि उसे सत्ता का लाभ तो है, लेकिन राजनीतिक दबाव का सामना नहीं करना होता।

 वह ऐसे मुद्‌दे उठा सकता है, जिसे भाजपा नहीं उठा सकती।

 आरक्षण नीतियों की समीक्षा को लेकर रवैया स्वागत योग्य है, क्योंकि देश में किसी राजनीतिक दल में यह कहने की हिम्मत नहीं है।

 चाहे बिहार चुनाव में इसकी कीमत चुकानी पड़ी हो, लेकिन आरएसएस का अस्तित्व बिहार चुनाव का ध्यान रखने के लिए है या भारत का वैभव बहाल करने के लिए है।

 राष्ट्र पहले, राजनीति बाद में।

 इसे कभी बदलें।

 अर्थव्यवस्था, सर्वसमावेशिता और राष्ट्र को सबसे ऊपर रखने पर पूरा ध्यान केंद्रित करना, ये ऐसे बदलाव हैं, जिनसे आरएसएस और देश को फायदा हो सकता है।

 सिर्फ वर्दी नहीं बल्कि संगठन की आत्मा में भी थोड़ा परिवर्तन लाने की जरूरत है।

 उम्मीद है यह भी जल्दी ही देखने को मिलेगा।

,  , सौजन्य: दैनिक भास्कर, 17.03.2016, चेतन भगत ,अंग्रेजीके युवा उपन्यासकार।

