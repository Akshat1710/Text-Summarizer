सहज धुनों को ग्रैमी (नवभारत टाइम्स)।

तकनीक की मेहरबानी से नुसरत फतेह अली खान और पाओलो कोंते से लेकर माइकल जैक्सन, शकीरा और सेलिन डियॉन तक के सुरों का जादू आज भी कायम है।

 फिर वजह क्या है कि ग्रैमी के मंच पर हम हर बार ही कोई नया सांगीतिक चमत्कार घटित होते देखते हैं।

 वजह है उनका नया-नवेला अनूठापन, जो संगीत को हमेशा किसी नदी की तरह चलायमान रखता है।

 इस बार 64 कैटिगरी में ग्रैमी अवॉर्ड की घोषणा हुई है।

 इसमें से पांच अवॉर्ड झटकने वाली अकेली अडेल की आवाज है, जो कभी पहाड़ी सतह पर कल-कल बहती है तो कभी ऐसा शांत हरा मैदान हो जाती है, जहां पक्षियों का कलरव है, एकांत की गूंज है।

 अडेल को अपने गाने ‘हैलो’ के साथ-साथ चार और ग्रैमी इसी ऐल्बम ’25’ में कई दूसरे कामों के लिए मिले।

, संगीत के इस प्रतिष्ठित दायरे में भारत का भी दखल होता रहा है।

 पंडित रविशंकर खुद दो बार एकल और दो बार जुगलबंदी के लिए ग्रैमी से सम्मानित हो चुके हैं।

 पहली बार बीस साल की उम्र में ग्रैमी के लिए नामांकित हुईं उनकी सुपुत्री अनुष्का शंकर इस बार भी इसके लिए नामांकित तो हुईं, लेकिन उन्हें ग्रैमी नहीं मिल पाया।

 फिर भी वह निराश नहीं हैं क्योंकि संगीत में निराशा के लिए कोई जगह नहीं।

 वर्ल्ड म्यूजिक ऐल्बम कैटेगरी में इस बार ग्रैमी चीनी मूल के अमेरिकी संगीतकार यो यो मा को डॉक्युमेंट्री फिल्म ‘सिल्क रोड अन्सांबल’ के संगीत के लिए दिया गया है।

, इस ऐल्बम की धुनें वाकई दिमाग के तार झनझना देने वाली हैं।

 यो यो मा ने इसके लिए दुनिया भर के कई संगीतकारों को इकट्ठा किया और सभी से अपनी संस्कृति का संगीत उनकी कुछ धुनों में पिरो देने को कहा।

 इन्हें सुनते हुए हमें बिलकुल पता नहीं होता कि अगले ही पल हम किस तरह चमत्कृत होने जा रहे हैं।

 संगीत असहज स्थितियों का सामना करने की शक्ति देता है।

 ‘लेमोनेड’ के लिए सर्वश्रेष्ठ अर्बन कंटेंपरेरी ऐल्बम कैटिगरी में सम्मानित धुरंधर गायिका बेयोंस ने अपने वक्तव्य में इस बात को यूं कहा कि ‘मेरा संगीत उन मुद्दों का सामना करने के लिए है, जो हमें असहज करते हैं।

’, सौजन्य- नवभारत टाइम्स।

