फिलहाल सरकार मोड में घाटी  (राष्ट्रीय  सहारा )।

सियासत और सत्ता के ध्रुवीकरण में व्यक्ति विशेष का बड़ा महत्त्व होता है और यह तब अधिक महत्त्वपूर्ण हो जाता है जब दो अलग-अलग विचारधारा के दल आपस में एक होकर सरकार चलाने की मंशा रखते हैं।

 जम्मू-कश्मीर में पीडीपी और भाजपा गठबंधन की पिछले दस माह से सरकार चल रही थी, जो बीते 7 जनवरी को मुख्यमंत्री मुफ्ती मोहम्मद सईद के असमय निधन के चलते ठप हो गई।

 तभी से यहां की सियासत भी कुछ हद तक सुर्खियों में रही और इसी बीच यह सस्पेंस भी स्थान लेने लगा कि दोनों दलों के बीच पूर्ववत शतरे के आधार पर गठबंधन को आगे बढ़ाना संभव होगा या नहीं।

 फिलहाल बीते मंगलवार को यह अटकलें खारिज हो गई और अब यह तय हो गया कि दोनों दल गठबंधन को जारी रखेंगे और सरकार निर्विवाद रूप से आगे बढ़ेगी।

 इन तमाम स्वीकार्य पक्षों के बावजूद बीते एक सप्ताह में जो प्रश्न उभरे, उनमें एक यह भी है कि क्या भाजपा जो मात्र तीन सीटों से पीडीपी से पीछे है।

, फिलहाल मुफ्ती मोहम्मद सईद की सीट हटने के बाद यह आंकड़ा दो का है; वह पूर्ववत शतरे के अनुरूप ही मुख्यमंत्री की दावेदार महबूबा मुफ्ती का साथ देगी।

 अक्सर सियासत में गठबंधन अपना कद अख्तियार करता है, साथ ही व्यापक पैमाने पर सौदेबाजी भी होती है।

 मुफ्ती सईद के साथ जो विचारधारा भाजपा की थी; क्या वैसी ही महबूबा मुफ्ती के साथ रहेगी।

 जाहिर है कि भाजपा भी इस पसोपेश में होगी पर विकल्प अत्यंत सीमित हैं।

 ऐसे में कद के बजाय सरकार को तवज्जो देना भाजपा की मजबूरी कही जाएगी।

फिलहाल नई सरकार के गठन की कवायद अभी पूरी नहीं हुई है।

 संकेत मिला है कि एक सप्ताह के शोक के बाद कभी भी शपथ-ग्रहण हो सकता है, जिसका समय बीत चुका है।

 बीते दिनों को देखें तो सईद के असमय निधन से जो सरकार में खालीपन आया, उसकी भरपाई तत्काल न हो पाने के चलते 9 जनवरी से जम्मू-कश्मीर एक बार फिर राज्यपाल शासन के अधीन आ गया।

 राज्यपाल एनएन वोहरा की सिफारिश और गृह मंत्री की अनुशंसा को देखते हुए राष्ट्रपति ने इसकी मंजूरी दे दी।

, हालांकि वजह यह बताई गई कि मुख्यमंत्री की दावेदार पीडीपी की नेता मुफ्ती मोहम्मद सईद की बेटी महबूबा मुफ्ती कुछ दिनों तक मुख्यमंत्री की शपथ लेने से मना करने के चलते ऐसा हुआ पर सियासी संदर्भ यह भी उभरा कि पीडीपी और भाजपा की पूर्व की शतरे में हेरफेर के चलते सरकार गठन में रुकावट आई जिसमें निहित भाव यह है कि भाजपा चाहती है कि बारी-बारी से दोनों पार्टियों के मुख्यमंत्री बनें।

 साथ ही अधिक महत्त्वपूर्ण विभाग उनकी पार्टी को मिले जबकि महबूबा उप-मुख्यमंत्री के पद को मना करने और रोटेशन में सीएम जैसी बातें नहीं चाहती हैं।

 इसके अलावा, संवेदनशील मुद्दों पर भाजपा चुप रहे, राज्य को अधिक केन्द्रीय सहायता दी जाए जैसी तमाम प्रकार की मंशा रखती हैं।

 हालांकि पीडीपी इसे अनर्गल करार दे रही है और स्पष्ट किया है कि दोनों पार्टियां उसी एजेंडे और एलाइंस पर संतुष्ट हैं और कोई नई शर्त नहीं होगी।

इस बात को भी समझना ठीक होगा कि गठबंधन में मौजूदा परिस्थितियां ही अधिक प्रभावी होती हैं और इस बात को भी दरकिनार नहीं किया जा सकता कि गठबंधन विभिन्न राजनीतिक दलों का किसी विशेष उद्देश्य के लिए अस्थाई सहमिलन होता है।

 जाहिर है कि भाजपा-पीडीपी इस व्यवस्था से परे नहीं है।

 दोनों ने एक-दूसरे के विरुद्ध और अलग-अलग एजेंडे पर जनता से अपने-अपने हिस्से का वोट हासिल किया है।

 ऐसे में दोनों दल जन-जिम्मेदारी के चलते कोई जोखिम नहीं लेना चाहेंगे।

, हालांकि, पहले जो गठबंधन हुआ था, उस सरकार का रोडमैप अभी तो बदलाव की स्थिति में नहीं दिख रहा है पर इसका अर्थ यह भी नहीं है कि माप-तौल पूरी हो गई है।

 छह बरस के लम्बे कार्यकाल में कोई मुश्किल नहीं आएगी, ऐसा कहना भी अतिश्योक्ति ही कहा जाएगा।

 अक्सर गठबंधन की सत्ताओं में महत्त्वाकांक्षी अवधारणाओं का घालमेल रहा है जिसके चलते सियासत बनती और बिगड़ती रही है।

 ऐसे उदाहरणों से जम्मू-कश्मीर की सरकार को बिल्कुल अलग-थलग नहीं माना जा सकता।

 भाजपा एक राष्ट्रीय पार्टी है।

 उसके अपने विस्तारवादी मंसूबे हैं जबकि पीडीपी जम्मू-कश्मीर तक सीमित होने के साथ यहां की जनता को लेकर अति संवेदनशील हो सकती है।

 ऐसे में समय के साथ उद्देश्य टकराने की संभावना भी बनी रहेगी।

 मुफ्ती मोहम्मद सईद के समय भी कई बार ऐसे उदाहरण देखने को मिले थे।

 फिलहाल प्रदेश में सरकार बनने का पथ चिकना और चमकीला हो चुका प्रतीत होता है।

 शोकाकुल महबूबा मुफ्ती से बीते 10 जनवरी को कांग्रेस अध्यक्ष सोनिया गांधी से मुलाकात की।

 वैसे इस मुलाकात का कोई राजनीतिक अर्थ नहीं था, फिर भी जब दो अलग दल के सियासतदां साथ होते हैं तो राजनीतिक निहितार्थ ढूंढने की कवायद कुछ लोग जरूर करते हैं।

, ध्यातव्य है कि 2002 से 2008 के बीच कांग्रेस-पीडीपी की गठबंधन सरकार जम्मू-कश्मीर में पहले रह चुकी है।

 जिस प्रकार सोनिया गांधी ने घाटी जाकर महबूबा मुफ्ती के दुख में साथ होने का एहसास कराया, उसे देखते हुए महबूबा के मन में भी शायद यह बात उमड़ी हो कि भाजपा के शीर्ष नेता प्रधानमंत्री मोदी भी यदि ऐसा करते तो उन्हें कहीं अधिक संतुष्टि मिलती।

 हालांकि प्रधानमंत्री मोदी दिल्ली में मुफ्ती सईद के देहांत के उपरांत मिलने गये थे।

 देखा जाए तो ऐसे दिन सियासत की मजबूती के लिए बेजोड़ रहे हैं।

 फिलहाल एक बरस पुराना गठबंधन ‘‘सरकार मोड’ में शीघ्र ही वापस लौटेगा।

 जम्मू-कश्मीर विधानसभा की दलीय स्थिति को देखें तो 28 सीटों के साथ पीडीपी इस सूबे का सबसे बड़ा दल है।

 25 सीटों के साथ भाजपा दूसरा बड़ा दल है जबकि नेशनल कांफ्रेंस 15, कांग्रेस 12, पीपुल्स कांफ्रेंस 2 के अलावा माकपा की एक सीट तथा अन्य 4 भी शामिल हैं जो इन दिनों सूक्ष्म अवधि के लिए राज्यपाल शासन से गुजर रहा है।

, भारत के 29 राज्यों में जम्मू-कश्मीर ही मात्र एक ऐसा राज्य है, जहां आपातकाल दो प्रकार से लगाए जाते हैं।

 पहला राज्य के संविधान की धारा 92 के तहत राज्यपाल का शासन जबकि दूसरा भारतीय संविधान के अनुच्छेद 356 के अधीन राष्ट्रपति शासन।

 अब तक सात बार ऐसा किया जा चुका है।

 दिलचस्प यह है कि इन सभी अवसरों पर मुफ्ती सईद किसी न किसी तरह महत्त्वपूर्ण भूमिका में रहे हैं।

 विशेष राज्य का दर्जा प्राप्त जम्मू-कश्मीर संविधान की पहली अनुसूची में शामिल 15वां राज्य है, जो अनुच्छेद 370 के अधीन कुछ उपबंधों के चलते बाकियों से अलग है।

 इस सूबे को कई अलगाववादी और कट्टरपंथियों से भी जूझना पड़ता है।

 साथ ही आतंकी हमलों से कई बार छलनी यहां की घाटी कई समस्याओं से आज भी घिरी है।

 स्वास्य, शिक्षा, रोजगार सहित कई बुनियादी समस्याओं का यहां अंबार लगा है।

 ऐसे में सरकार चाहे पूर्ववत शतरे पर बने या कद और कर्त्तव्य के अनुपात में आगे चलकर किसी फेरबदल के साथ रहे, पर असली परीक्षा तो यहां की जनता को वो सब देने की रहेगी, जिसका वादा करके वे आए हैं।

,  , सौजन्य :-राष्ट्रीय  सहारा  ,14.01.2016,सुशील कुमार सिंह।

