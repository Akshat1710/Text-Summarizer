चालू वर्ष में क्या हैं चीन की दुविधाएं।

  (बिजनेस स्टेंडर्ड )।

चीन का शीर्ष नेतृत्व किन दुविधाओं से जूझ रहा है और राष्ट्रपति शी चिनफिंग उनसे कैसे निपट सकते हैं।

 इस संबंध में विस्तार से जानकारी दे रहे हैं क्लॉड समद्जा :-, भले ही इसमें कोई अचरज की बात नहीं हो लेकिन फिर भी यह बाजार को हिलाने और कारोबारी तथा आर्थिक निर्णय करने वालों को झटके देने के लिए पर्याप्त है: वर्ष 2016 चीन के लिए बहुत उथलपुथल लेकर आएगा।

 माना जा रहा है कि वर्ष बहुत उतार-चढ़ाव भरा रहेगा।

 वहीं वर्ष 2017 के बारे में भी इससे बेहतर की उम्मीद नहीं की जा सकती है।

, ऐसा इसलिए होगा क्योंकि चीन का नेतृत्व अब ऐसी दुविधाओं से घिरा हुआ है जिनका कोई स्पष्ट जवाब नहीं है।

 बात चाहे सामाजिक स्थिरता की हो या राजनीतिक नियंत्रण बरकरार रखने की।

दो महत्त्वपूर्ण बिंदुओं की इसकी प्रस्तावना माना जा सकता है: पहला, शेयर बाजार में मची उथलपुथल जारी रह सकती है क्योंकि इसका देश की वास्तविक अर्थव्यवस्था पर कोई खास प्रभाव नहीं है और देश के नियामक तथा नीति निर्माता तेजी से इसका प्रबंधन करना सीख रहे हैं।

 दूसरी बात, अर्थव्यवस्था का पुनर्गठन अब हकीकत में बदलता नजर आ रहा है।

 साधारण शब्दों में कहें तो आज हम पारंपरिक औद्योगिक क्षेत्रों के जितने करीब हैं, हमें उतना ही ज्यादा नुकसान हो रहा है।

 वहीं हम नई आर्थिक गतिविधियों या निजी क्षेत्र के जितने करीब हैं हालात उतने ही बेहतर हैं।

 क्योंकि इसमें अधिकांश दखल निजी क्षेत्र का है और उच्च विकास दर तथा मुनाफा प्रमुख है।

, यकीनन इस स्तर पर किसी नई अर्थव्यवस्था में उछाल और रोजगार निर्माण इतना नहीं होगा कि वह पारंपरिक औद्योगिक क्षेत्र में आई गिरावट के नकारात्मक प्रभावों की क्षतिपूर्ति कर सके।

 इस लिहाज से देखा जाए तो चीन का मौजूदा आर्थिक और कारोबारी परिदृश्य भविष्य की एक लंबी और दर्दनाक प्रक्रिया की ओर इशारा करता है।

 यहां पर चीनी नेतृत्व की पहली दुविधा सामने आती है: चीन को सभी पारंपरिक औद्योगिक क्षेत्रों को प्रभावित कर रही अतिरिक्त क्षमता से तत्काल निपटने की आवश्यकता है।

 इसके अलावा उसे कारोबारी ऋण की बढ़ती राशि से भी आक्रामक ढंग से निपटना होगा।

 यह राशि अब वर्ष 2008 की तुलना में 60 फीसदी बढ़ चुकी है।

, इस प्रक्रिया में कई सरकारी उद्यमों को बंद करना होगा क्योंकि वे बोझ बन चुकी हैं।

 बहरहाल, साथ ही साथ नेतृत्व चाहता है कि इन कंपनियों से व्यापक पैमाने पर कटौती भी न हो।

 क्योंकि इनके कर्मचारियों का न केवल रोजगार जाएगा बल्कि उससे जुड़े सामाजिक लाभ भी समाप्त हो जाएंगे।

 विचित्र बात यह है कि एक ओर जहां सरकार सरकारी उद्यमों को सुसंगत बनाने की बात कह रही है, वहीं वह कंपनियों से यह भी कह रही है कि वे 3,00,000 जवानों को भी रोजगार प्रदान करे।

 ये सैनिक राष्टï्रपति शी चिनफिंग के सैन्य सुधार के पश्चात रिक्त हुए हैं।

 यानी केंद्रीय आर्थिक कार्य सम्मेलन में अतिरिक्त क्षमता से निपटने की दुहाई के बावजूद उम्मीद यही है कि सरकार इस लक्ष्य को हासिल करने की दिशा में विरोधाभासी ढंग से ही कदम उठाएगी।

, दूसरी दुविधा का संबंध भी पहली से है।

 राष्टï्रपति शी चिनफिंग तथा उनके सहयोगी जानते हैं कि अर्थव्यवस्था का पुनर्गठन और पुनर्संतुलन कायम करने के लिए निजी क्षेत्र की भूमिका में इजाफा करना और लोगों की अधूरी मांगों को पूरा करना आवश्यक है।

 इस क्रम में समग्र अर्थव्यवस्था में सरकारी उद्यमों की भूमिका को कम करना होगा और साथ ही सरकारी और निजी क्षेत्र को और अधिक समान अवसर मुहैया कराने होंगे।

 इसमें संसाधनों का आवंटन भी शामिल है।

 इसका अर्थ यह भी हुआ कि निजी क्षेत्र की गतिविधियों को अनुमति दी जाएगी जबकि हाल तक यह क्षेत्र सरकारी उद्यमों के एकाधिकार वाला था।

 यहां दो मसले पैदा होते हैं।

 पहला, शी चिनफिंग सरकारी उद्यमों को बचाए रखना चाहते हैं और दूसरा अगर वह सतर्कतापूर्वक निजी क्षेत्र के विस्तार के लिए तैयार भी हैं तो भी वह सरकारी कंपनियों के व्यापक प्रतिरोध की अनदेखी नहीं कर सकते।

 ये संस्थान अपने अधिकारों और सत्ता की रक्षा के लिए पूरी शक्ति से लगे हुए हैं।

, अब तीसरी दुविधा की बात करते हैं।

 एक ओर जहां पार्टी नेतृत्व आपूर्ति क्षेत्र को लेकर पेशकदमी को चिह्निïत कर रहा है।

 जिसमें कारोबार की लागत कम करना, ब्याज में कटौती, निजी कंपनियों के लिए आसान ऋण आदि की बात शामिल है।

 वहीं इसका परिणाम वर्ष 2016 में बढ़े हुए राजकोषीय घाटे के रूप में सामने आएगा।

 वर्ष 2014 की तुलना में यह घाटा पहले ही बढ़कर 358 अरब डॉलर हो चुका है।

 अधिकांश विकसित देश जीडीपी के 2.7 फीसदी के बराबर के राजकोषीय घाटे की ख्वाहिश रखेंगे लेकिन अगर राजकोषीय घाटे को देश के कुल कर्ज से जोड़ दिया जाए (जो अब जीडीपी के 282 फीसदी के बराबर है) तो मामला चिंतित करने वाला है।

, मुख्य प्रश्न यह है कि क्या एक कमजोर राजकोषीय नीति उस समय भी निर्णायक प्रभाव डाल सकेगी जबकि निजी क्षेत्र की भूमिका का विस्तार नहीं किया गया हो और सरकारी उद्यमों की अक्षमता बरकरार हो।

चौथी दुविधा का संबंध गत दिसंबर में हुए केंद्रीय आर्थिक कार्य सम्मेलन से है।

 सम्मेलन में अधिक लचीली मौद्रिक नीति की ओर जाने की पुष्टिï की गई।

 इससे रेनमिनबी के और अवमूल्यन का मार्ग प्रशस्त हुआ जबकि अमेरिकी डॉलर का मजबूत होना जारी है।

 इससे चीन की मुद्रा और कमजोर होगी।

 वर्ष 2015 में चीन की मुद्रा पहले ही डॉलर के मुकाबले पांच फीसदी गिर चुकी है।

 डर है कि इसका असर अंतरराष्टï्रीय बाजारों पर नजर आएगा।

 उसे नियंत्रित करना मुश्किल होगा।

 इससे रेनमिनबी का मूल्य निर्धारित से अधिक गिर सकता है।

 पीपुल्स बैंक ऑफ चाइना गर्मियों से अब तक 400 अरब डॉलर की राशि खर्च कर चुका है।

 फिलहाल उसका मुद्रा भंडार 33 खरब डॉलर का है।

 ऐसे में लचीली मौद्रिक नीति का प्रबंधन बहुत संतुलन की मांग करेगा।

 निराशावादी लोग कहेंगे कि सम्मेलन में जिन सुधारों का जिक्र हुआ उनका वादा पहले भी हुआ था लेकिन इसका कोई खास परिणाम देखने को नहीं मिला।

 परंतु अब चीन के नेतृत्व पर दबाव बढ़ गया है।

 राष्टï्रपति शी चिनफिंग लगातार सालाना 6.5 फीसदी की जीडीपी वृद्घि की बात कहते रहे हैं।

 वह जानते हैं कि मौजूदा परिस्थितियों में इसे हासिल करना संभव नहीं है।

, ऐसे में संभव है कि आगामी मार्च में होने वाली नैशनल पीपुल्स कांग्रेस की सालाना बैठक में सुधारों के निर्णायक स्वरूप को मंजूरी दी जाएगी।

 परंतु इस बीच चीन पर विरोधाभासी जरूरतों का समायोजन करने का दबाव भी बना हुआ है।

 यह बात चालू वर्ष को चीन के लिए निहायत अस्थिरतापूर्ण बनाती है।

,  , सौजन्य :-बिजनेस स्टेंडर्ड   ,4.02.2016,क्लॉड समद्जा।

