ISRO: बनती साख, बढ़ता बिजनस (नवभारत टाइम्स)।

कभी साइकिल से रॉकेट के पुर्जे ढोने वाले इसरो ने जिस तरह 101 विदेशी सैटलाइट्स समेत कुल 104 कृत्रिम उपग्रह सिर्फ साढ़े 9 मिनट में उनकी कक्षाओं में फिट कर दिए, वह खुद में एक रोमांच पैदा करने वाली बात है।

 इसमें थोड़ा तड़का तब और लग जाता है, जब पता चलता है कि नासा अपने अंतरिक्ष मिशन में एक साल में जितना खर्च करता है, इसरो उतने पैसों में 40 साल तक काम कर सकता है।

, वैसे, इन 104 सैटलाइट्स में से 3 भारत के हैं, जिनमें एक कार्टोसेट-2 तो बहुउपयोगी साबित होने वाला है।

 अंतरिक्ष विज्ञान की दुनिया में यह तथ्य निर्विवाद रूप से स्थापित हो चुका है कि छोटे और मंझोले किस्म के सैटलाइट्स को उनकी कक्षा में स्थापित करने के मामले में इसरो के पीएसएलवी का कोई सानी नहीं।

 1990 में पहला पीएसएलवी डिजाइन किया गया और उसके बाद से इसने अब तक कुल 38 उड़ानें भरकर 44 देशी-विदेशी सैटलाइट्स कक्षाओं में फिट किए।

, इस बार के प्रक्षेपण को जोड़कर यह संख्या 148 हो जाती है।

 दरअसल, भारत से सैटलाइट्स की कमर्शल लॉन्चिंग दुनिया भर में सबसे सस्ती है।

 यहां से लॉन्चिंग 100 करोड़ रुपए की पड़ती है, जबकि अमेरिका के ऐटलस-5 से इसकी कीमत 6692 करोड़ रुपए बैठती है।

 फिर भी, सैटलाइट्स मार्केट में 41 प्रतिशत की हिस्सेदारी के साथ अमेरिका ही इस मार्केट का सरताज है।

, इसका कारण साफ है कि अमेरिका एक खाली ट्रक जितने भारी माल को ढोकर ऊपर ले जा सकता है और उसे फिट भी कर सकता है, जबकि भारत की क्षमता एक मंझोली कार जितना वजन ले जाने तक ही सीमित है।

 सैटलाइट लॉन्चिंग मार्केट में भारत की हिस्सेदारी आज भी 4 फीसद से कम है।

 लेकिन पीएसएलवी के जरिये बनी गुडविल और उससे बढ़ते बिजनस के चलते कहा जा सकता है कि भारत इस फील्ड में तेजी से अपनी हिस्सेदारी बढ़ा रहा है।

बता दें कि इसरो का सारा बिजनस एंट्रिक्स कॉर्पोरेशन लिमिटेड के जरिए ही होता है।

 इस कॉर्पोरेशन ने पीएसएलवी की पहली लॉन्चिंग के बाद से 2014 तक साढ़े 4 अरब रुपए कमाए हैं।

 चीन को छोड़कर भारत का कोई भी पड़ोसी अंतरिक्ष विज्ञान में खुद से एक कदम भी चलने लायक नहीं बन पाया है।

 पाकिस्तान ने कुछेक सैटलाइट्स फिट जरूर कराए हैं, पर बाहरी मुल्कों की मदद से।

, सौजन्य- नवभारत टाइम्स।

