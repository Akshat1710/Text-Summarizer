ठोस उपाय करना जरूरी (दैनिक जागरण)।

राजधानी में खतरनाक स्थिति तक पहुंचने लगे वायु प्रदूषण को जड़ से खत्म करने के लिए ठोस उपाय जरूरी हो गया है।

 अब जबकि केंद्रीय वन एवं पर्यावरण मंत्रलय ने ग्रेच्डग रिस्पांस सिस्टम की अधिसूचना भी जारी कर दी है, दिल्ली सरकार पर जवाबदेही और बढ़ गई है।

 मंगलवार को सुप्रीम कोर्ट ने नियम कायदों के क्रियान्वयन न होने और तंत्र के भी निष्प्रभावी होने की जो टिप्पणी की है, वह भी विचारणीय है।

 राजधानी में जिस तरह से नियम कायदों की अनदेखी हो रही है और प्रदूषण का स्तर खतरनाक लेवल तक पहुंच रहा है, वह चिंताजनक है।

 इसमें शक नहीं कि इस स्थिति के लिए कसूरवार भी एक नहीं बल्कि हर विभाग है।

 लोक निर्माण विभाग और नगर निगम की अनदेखी से नए निर्माण कार्यो के चलते जहां-तहां धूल उड़ती रहती है, वहीं परिवहन विभाग और ट्रैफिक पुलिस की लापरवाही से सड़कों पर चोरी छिपे डीजल वाहन भी दौड़ते रहते हैं।

 साथ ही पेट्रोल से चलने वाले अनफिट वाहन भी आबोहवा को जहरीला बना रहे हैं।

 पानी का छिड़काव किए बगैर सड़कों पर झाड़ू लगाना और कूड़े को जलाना भी देखा जा सकता है।

 इसके कारण स्वास्थ्य संबंधी विभिन्न परेशानियां उत्पन्न हो रही हैं मगर कार्रवाई के नाम पर खानापूद्गत ही अधिक होती रही है।

 यही वजह है कि सुप्रीम कोर्ट ही नहीं, एनसीआर प्लानिंग बोर्ड भी अब गंभीर रुख अख्तियार कर चुका है, दिल्ली सरकार को कई बार कड़ी फटकार भी लग चुकी है।

 आलम यह हो गया है कि वायु प्रदूषण में बेहतरी के लिए भी दिल्ली में मौसम की निर्भरता बढ़ती जा रही है।

 मौसम जरा सा खराब हुआ नहीं कि दिल्ली की हालत खराब होने लगती है।

 अभी दो दिन का हाल ही देख लीजिए, मौसम बिगड़ते ही वायु प्रदूषण फिर से गंभीर स्थिति में पहुंचने लगा है।

1पर्यावरण विशेषज्ञों के मुताबिक दिल्ली के अलग-अलग हिस्सों में वायु प्रदूषण बढ़ने के कारक अलग-अलग हैं।

 उदाहरणार्थ, आनंद विहार में जहां उत्तर प्रदेश के डीजल चालित बस और ट्रक वायु प्रदूषण बढ़ा रहे हैं, वहीं पंजाबी बाग में वाहनों की संख्या अत्यधिक होने और अक्सर जाम की स्थिति रहने के कारण प्रदूषण में इजाफा हो रहा है।

 इसको लेकर केंद्रीय प्रदूषण नियंत्रण बोर्ड का एक्शन प्लान कारगर है मगर दिल्ली सरकार को दिल्ली के लिए प्रयास अभी और भी बहुत करने होंगे।

 साथ ही साथ जन जागरूकता बढ़ाने के लिए भी प्रयास करने होंगे।

 मौसम जरा सा खराब हुआ नहीं कि दिल्ली की हालत खराब होने लगती है।

 फिर दो दिन में ही वायु प्रदूषण का स्तर गंभीर स्थिति में पहुंचने लगा है।

 स्थानीय संपादकीय : दिल्ली , सौजन्य- दैनिक जागरण।

