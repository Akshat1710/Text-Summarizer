सब कुछ सस्ता नहीं होगा (राष्ट्रीय सहारा)।

इस समय देश में कई स्तर की सरकारें और कई स्तरों के कर हैं।

 केंद्र से लेकर राज्य तक, राज्य से लेकर पंचायत स्तर के कर इस वक्त हैं।

 एक राज्य से दूसरे राज्य माल ले जाने पर कर है।

 किसी शहर में घुसने के लिए एंट्री टैक्स है।

 बच्चे की कोचिंग फीस दें, तो उसमें सर्विस टैक्स लगता है।

 मोबाइल का जो बिल आता है, उस पर सर्विस टैक्स लगता है।

 ब्यूटी पार्लर की रसीद गौर से देखने पर साफ होता है कि वहां भी कर है, सर्विस टैक्स फिलहाल 15 प्रतिशत है।

 भारतीय अर्थव्यवस्था के सकल घरेलू उत्पाद में साठ प्रतिशत से ज्यादा हिस्सा सेवा क्षेत्र का है।

 सौ से ज्यादा सेवाओं पर सेवा कर लिया जा रहा है।

गुड्स यानी साज-सामान कार, ट्रक, बाइक से लेकर सिगरेट वगैरह पर कर लगता है, उसे उत्पाद शुल्क कहते हैं।

 यह दर अलग-अलग हैं।

 किसी आइटम पर यह दर कम है, किसी आइटम पर यह दर ज्यादा है।

 अब गुड्स एंड सर्विस टैक्स यानी जीएसटी के तहत योजना है कि सारी वस्तुओं और सेवाओं को एक ही तरह के कर के दायरे में लाया जाए।

 उसे कहा जाए गुड्स एंड सर्विस टैक्स।

, जीएसटी आने के बाद कर व्यवस्था में रामराज आएगा, ऐसा नहीं है।

 कोई भी सरकार, वह केंद्र की हो चाहे, राज्य की हो, अपने राजस्व में कमी नहीं चाहेगी।

 इसलिए कुल मिलाकर मोटे तौर पर कर संग्रह पर फर्क आने की उम्मीद नहीं है।

 यह उम्मीद भी ठीक नहीं है कि सब कुछ सस्ता ही होने वाला है।

 साफ तौर पर सेवा कर की दर 15 से बढ़कर 18 प्रतिशत होगी, तो ये सारी सेवाएं महंगी ही होंगी।

 इंश्योरेंस खरीदना, रेस्टोरेंट में खाना खाना, बच्चे की कोचिंग-यह सब महंगा होने के आसार हैं।

 साबुन, पेंट, वाशिंग पाऊडर वगैरह सस्ता हो सकता है।

 पूरी सस्ताई-महंगाई का विश्लेषण कर ढांचे के सामने आने पर ही संभव है, पर ऐसी उम्मीद लगाना बेकार है कि जीएसटी के आने के बाद सर्वत्र सस्ताई हो जाएगी।

 किन्हीं सेवाओं में महंगाई, किन्हीं आइटमों में सस्ताई, कुल मिलाकर जेब से बतौर कर उतनी ही रकम निकलेगी, जितनी अब तक निकलती आ रही है।

 चूंकि जीएसटी का असर केंद्र और राज्यों-दोनों स्तर की अर्थव्यवस्थाओं पर पड़ेगा, इसलिए यहां केंद्र और राज्य, दोनों स्तर के प्रतिनिधित्व का प्रावधान है।

 यानी कुल मिलाकर इस व्यवस्था से साफ होता है कि कराधान के अधिकार केंद्र के साथ राज्य सरकारों के प्रतिनिधित्व से तय होंगे।

सवाल है कि जीएसटी के मसले पर देरी के नुकसान क्या हैं।

, नेशनल काउंसिल ऑफ अप्लाइड इकोनोमिक रिसर्च (एनसीएईआर) ने दिसम्बर, 2009 में 13वें वित्त आयोग के लिए एक रिपोर्ट तैयार की थी।

 इसका शीर्षक था-रिपोर्ट में एनसीएईआर ने बताया था कि जीएसटी लागू होने पर विकास दर में दशमलव 9 प्रतिशत से लेकर 1.7 प्रतिशत विकास दर अतिरिक्त हासिल की जा सकेगी।

 इसका मोटा-मोटा आशय हुआ कि अर्थव्यवस्था की जो विकास दर 7.5 प्रतिशत अनुमानित की जा रही है, वह बढ़कर नौ प्रतिशत सालाना हो सकती है।

 इसका मतलब रोजगार ज्यादा होगा।

 आय ज्यादा होगी।

अर्थव्यवस्था ज्यादा कुशलता की ओर जाएगी।

 जीएसटी के दायरे में करीब 20-25 लाख करदाता आएंगे।

, वित्त मंत्रालय में मुख्य आर्थिक सलाहकार अरविंद सुब्रह्मण्यम ने जीएसटी पर अपनी रिपोर्ट में साफ किया है कि आधुनिक भूमंडलीय कर इतिहास में भारतीय जीएसटी अभूतपूर्व होगा।

 अभी उदाहरण के लिए किसी आइटम का कच्चा माल महाराष्ट्र से आता है, उसका अंतिम आइटम आंध्र में बनता है और वह बिकता तमिलनाडु में है, तो इससे जुड़े तमाम सौदों में तीन राज्यों के करों के मसले शामिल होंगे।

 तीन स्तर पर करों को निपटाने में समय, ऊर्जा का व्यय होता है।

 एक कर हो, उसमें ही सारे राज्यों के कर समाहित हो जाएं तो करदाता के लिए राहत होगी।

अरविंद सुब्रहण्यम अपनी रिपोर्ट में साफ करते हैं कि जीएसटी लागू होने से इंडिया को सही मायने में एक होने में मदद मिलेगी।

 यानी तमाम साज-सामान एक राज्य से दूसरे राज्य कर-जटिलताओं के बगैर आ-जा पाएगा।

 मेक इन इंडिया बाय मेकिंग वन इंडिया-इस मुहावरे को अरविंद प्रयुक्त करते हैं।

 एक राज्य के ट्रक बिना तमाम एंट्री-टैक्स, कर वगैरह की चौकियों पर रुके तेज गति से चलें, तो पूरी अर्थव्यवस्था को उसका फायदा मिलेगा।

 अमेरिका में एक ट्रक रोज औसत 800 किलोमीटर चलता है, पर भारत में औसतन 280 किलोमीटर।

 वजह यह है कि भारतीय ट्रक को तमाम कर बिंदुओं पर रुकना होता है।

, भारत में सड़क पर अगर ट्रक चार घंटे होता है, तो उसमें से एक घंटा तो सिर्फ तमाम कर बिंदुओं की हाजिरी देने में ही खर्च होता है।

 जीएसटी से तमाम कर बिंदुओं का खात्मा हो जाएगा।

 ट्रक रोज छह घंटे ज्यादा चल पाएंगे।

 करीब 164 किलोमीटर रोज ज्यादा चल पाएंगे।

 ट्रक तमाम राज्यों में न्यूनतम कर बाधाओं के साथ दौड़ेंगे तो परिणाम होगा कि तमाम कारोबारियों को स्टॉक प्रबंधन में आसानी होगी।

 स्टॉक की लागत कम होगी।

 भारत में जीएसटी का महत्त्व इसलिए बढ़ जाता है कि तमाम कारोबारी ट्रैफिक का करीब 72 प्रतिशत सड़कों के जरिये ही होता है।

 कराधान व्यवस्था में जीएसटी बहुत बड़ा कदम है।

 इसकी वास्तविक कठिनाइयां, समस्याएं इसके लागू होने पर सामने आएंगी।

 कुल मिलाकर उपभोक्ता उम्मीद ना पाले कि सस्ताई आने वाली है।

 कोई भी सरकार हो अपने राजस्व को कायम रखने के लिए उपभोक्ताओं, करदाताओं की जेब से अधिकतम कर वसूलने के लिए ही प्रतिबद्ध होगी।

 हां, जीएसटी ने अफसरशाही, करप्शन की समस्याओं से निजात मिल सकती है।

 प. बंगाल के वित्त मंत्री अमित मित्रा का मानना है कि जीएसटी ने लघु उद्यमियों को लालफीताशाही से राहत मिलेगी।

 कुल मिलाकर उम्मीद पर दुनिया कायम है, अगर उम्मीद सस्ताई आने की न हो, तो।

, लेखक – आलोक पुराणिक।

, सौजन्य – राष्ट्रीय सहारा (05.08.2016)।

