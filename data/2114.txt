आईओआरए में और बढ़े सक्रियता (पत्रिका)।

इंडोनेशिया की राजधानी जकार्ता में कल हिंद महासागर रिम एसोसिएशन (आईओआरए) का तीन दिवसीय शिखर सम्मेलन संपन्न हुआ।

 यह आईओआरए का 20वां सम्मलेन था किंतु यह अपनी तरह का पहला शिखर सम्मेलन था।

 उपराष्ट्रपति हामिद अंसारी ने भारतीय प्रतिनिधि मंडल की अगुवाई करना उल्लेखनीय रहा।

 पिछले वर्ष निर्गुट देशों के सम्मेलन में भी प्रधानमंत्री नरेंद्र मोदी शामिल नहीं हो सके थे और देश का प्रतिनिधित्व उपराष्ट्रपति ने ही किया था।

, क्योंकि ये दोनों सम्मेलन भारतीय विदेश नीति के लिए काफी महत्वपूर्ण हैं और इनके गठन के साथ भारत का गहराई से जुड़ाव रहा है इसलिए शायद भारत की ओर से सशक्त मौजूदगी का एक अच्छा मौका गंवा दिया गया।

 ऐसा नहीं है कि उपराष्ट्रपति हामिद अंसारी का प्रतिनिधित्व न केवल कमजोर रहा बल्कि उनके भाषण में एक सीमित दर्शन ही नजर आया जिसका केंद्र बिंदु चीन और पाकिस्तान रहे।

 हालांकि उन्होंने इन देशों का नाम लेकर टिप्पणी नहीं की।

, चूंकि यह सम्मेलन इंडोनेशिया में आयोजित हुआ तो निस्संदेह उसे खुद को सदस्य देशों के सामने प्रदर्शित करने का अवसर था जिसका उसने भरपूर लाभ भी उठाया।

 यहां यह बात गौरतलब है कि हिंद महासागर में सहयोग का दौर 1993 में दक्षिण अफ्रीका के विदेश मंत्री पिक बोथा की भारत यात्रा में हुआ था।

 और फिर, जनवरी 1995 में जब नेल्सन मंडेला भारत आए तो दोनों देशों के बीच एक ‘इंडियन ओशियन रिम इनीशिएटिव पर समझौता हुआ था।

, इसके दो साल बाद जब ऑस्ट्रेलिया और मॉरीशस भी इसमें जुडऩे के इच्छुक हुए तो मार्च 1997 में सात अन्य देशों को साथ लेकर ‘इंडियन ओशियन रिम एसोसिएशन फॉर रीजनल कॉपरेशन का गठन हुआ।

 इन सारी परिस्थितियों से स्पष्ट होता है कि भारत हिंद महासागर में होने वाले सहयोग का केंद्र बिंदु रहा है।

 और, हाल ही में जब मोदी सरकार ने ‘सागरमाला परियोजना की शुरुआत की तो लगा कि भारत फिर से हिंद महासागर के तटीय देशों के सहयोग से जुड़कर अपनी उन्नति की ओर बढऩे की कोशिश करने लगा है।

 लेकिन, इस सम्मेलन में प्रधानमंत्री के नहीं जाने से शायद एक बड़ा अच्छा मौका हाथ से निकल गया।

, आईओआरए के 21 देश प्रमुख सदस्य और सात देश ऑबर्जवर हैं।

 यह एक त्रिस्तरीय संगठन है जिसमें सरकारी प्रतिनिधि, व्यापारी और विद्वतजन जुड़े हैं।

 यही वजह है कि आईओआरए में काउंसिल ऑफ (विदेश मंत्री) मिनिस्टर्स के सालाना सम्मेलन से पहले कई अन्य संगठन जैसे इंडियन ओशियन रिसर्च ग्रुप, इंडियन ओशियन टूरिज्म ऑर्गेनाइजेशन, इंडियन ओशियन बिजनेस फोरम आदि अपने सम्मेलन करते हैं।

 इस तरह से आईओआरए में देशों की बड़ी हिस्सेदारी और गहरी पहुंच है।

 हिंद महासागर के तटीय देशों में 2.7 अरब लोग रहते हैं जो कि विश्व की जनसंख्या का 35 प्रतिशत हैं।

 दुनिया के 70 फीसदी व्यापार के लिए ङ्क्षहद महासागर का उपयोग होता है।

 जब से आईओआरए बना है तब से हिंद महासगर के तटीय देशों का आपसी व्यापार 300 प्रतिशत बढ़कर 2015 में 777 अरब डॉलर हो गया है।

, दुनिया की कई तेजी से उभरती हुई अर्थव्वस्थाएं इसकी सदस्य हैं।

 यही वजह है कि इसकी जीडीपी दुनिया की जीडीपी का 10 फीसदी हिस्सा है परंतु यहां प्रत्यक्ष विदेशी निवेश 13 फीसदी आता है।

 इसीलिए, भारत को इसमें आवश्यक रूप से न केवल शामिल रहना चाहिए बल्कि सक्रियता से नेतृत्व की जिम्मेदारी भी लेनी चाहिए।

 इस बार के सम्मेलन में जकार्ता में 300 से भी ज्यादा प्रतिनिधियों ने शिरकत की।

, और, कई बातों पर सहमति बनी जिसमें सबसे अहम जकार्ता कॉन्कॉर्ड है।

 इसका शीर्षक, ‘प्रमोटिंग रीजनल कॉपरेशन फॉर पीसफुल, स्टेबल एंड प्रॉसपरस इंडियन ओशियन है।

 इसके अंतर्गत अगले चार सालों के लिए कार्ययोजना तैयार हुई जिसमें विशिष्ट मुद्दों पर नए आयाम बनेंगे।

 इन मुद्दों में महिला सशक्तीकरण को प्रमुख है।

 यही नहीं, ब्लू इकोनॉमी से सागर से ऊर्जा, खाद्य और यातायातके विकास के ठोस प्रयास किए जाएंगे।

 तीसरा और प्रमुख मुद्दा है, लोकतंत्र को बढ़ावा देना।

 लोकतंत्र प्रोत्साहन देने की कार्ययोजना के तहत आतंकवाद के विरुद्ध कार्रवाई की शुरुआत होगी।

, अलग से डिक्लेरेशन फॉर प्रिवेंटिंग एंड काउंटरिंग टेररिज्म और वॉयलेंट एक्सट्रीमिज्म का दस्तावेज भी जारी किया गया।

 सामुद्रिक संरक्षा और सुरक्षा, व्यापार व निवेश को सुविधाएं उपलब्ध कराने, आपदा राहत व जोखिम प्रबंध के अलावा पर्यटन को प्रोत्साहित करने पर भी सहमति बनाई गई।

 भारत के लिए आईओआरए, चीन के बढ़ते प्रभाव के मद्देनजर काम करने के मामले में लाभ दे सकता है।

 बीजिंग हिंद महासागर में हाल ही में बढ़ती शक्ति के तौर पर उभरा है, उसका कारण है कि चीन के पास संसाधन और इच्छाशक्ति दोनों ही प्रबल हैं।

 इसके साथ-साथ रक्षा सहयोग को भी जोड़ दें तो चीन का प्रभाव हिंद महासागर में बहुत बढ़ा है।

 इसलिए जरूरी हो जाता है कि भारत आईओआरए के तहत होने वाली बैठकों पर पैनी नजर रखे और आगे बढ़कर सक्रिय सहभागिता करे।

, प्रो. स्वर्ण सिंह अंतरराष्ट्रीय मामलों के जानकार।

सौजन्य- पत्रिका।

