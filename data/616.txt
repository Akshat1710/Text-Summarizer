घर फूंक कर तमाशा देखना  (राष्ट्रीय सहारा)।

बीते दिनों हमने जाटों को आरक्षण देने के समर्थन में आंदोलन के नाम पर हरियाणा में हिंसा का जो तांडव देखा, क्या उसे वाकई आंदोलन कहा जा सकता है।

 अब तो साफ हो चुका है कि हरियाणा कांग्रेस ने जातीय ध्रुवीकरण की बाकायदा साजिश रची थी, जिसकी आड़ में अराजक तत्वों ने चुन-चुन कर बीजेपी समर्थक व्यावसायियों को निशाना बनाया।

 अटल बिहारी वाजपेयी की अगुवाई वाली एनडीए सरकार ने राजस्थान में जाटों को ओबीसी में शामिल कर आरक्षण का इंतजाम किया था।

 लेकिन मनमोहन सिंह के नेतृत्व वाली यूपीए सरकार ने आम चुनाव से ऐन पहले नियमों की अनदेखी कर जाटों को आरक्षण का झुनझुना पकड़ाया।

 जाहिर है कि कांग्रेस चाहती थी कि जाटों के अच्छे जनाधार वाले नौ राज्यों में उसे इसका फायदा मिले।

 लेकिन हुआ इसका उल्टा।

 पिछले साल मार्च में सुप्रीम कोर्ट ने यूपीए सरकार की वह अधिसूचना रद्द कर दी, जिसमें नौ राज्यों में ओबीसी के तहत जाटों को रिजव्रेशन देने का ऐलान किया गया था।

, कांग्रेस की अगुवाई वाली यूपीए टू सरकार ने जाट आरक्षण के लिए अधिसूचना जारी कर नरेन्द्र मोदी की राह में कांटे बिछाने का काम किया था, लेकिन आखिरकार हुआ क्या।

 चुनावों में देश की जनता ने कांग्रेस को जोरदार झटका दे दिया।

 जाट आरक्षण अगर कांग्रेस वाकई चाहती, तो ऐसा नियम-कायदे से किया जा सकता था।

 चुनाव से ऐन पहले कांग्रेस को जाटों की याद आई, जाहिर है कि जाट बिरादरी इसे भांप गई और कांग्रेस को बुरी तरह झकझोर कर घर बैठा दिया।

 बहरहाल, पिछले साल मार्च में सुप्रीम कोर्ट के केंद्र की अधिसूचना रद्द करने के बाद से ही जाट आंदोलन की आशंका जताई जा रही थी और आखिर ऐसा हो ही गया।

 इसके पीछे कांग्रेस नहीं होती, तो हरियाणा में कांग्रेस के नेता पूर्व मुख्यमंत्री भूपेन्द्र सिंह हुड्डा दिल्ली में आकर धरनेबाजी नहीं करते।

 सुप्रीम कोर्ट ने मनमोहन सरकार की जो अधिसूचना रद्द की, उसमें बिहार, गुजरात, हरियाणा, हिमाचल प्रदेश, मध्य प्रदेश, राष्ट्रीय राजधानी क्षेत्र दिल्ली और राजस्थान के भरतपुर और धौलपुर निवासी जाटों को ओबीसी में शामिल करने का इंतजाम किया गया था।

 सुप्रीम कोर्ट ने फैसले में कहा कि जाट समुदाय आर्थिक-सामाजिक रूप से सक्षम समुदाय है, लिहाजा उसे आरक्षण की जरूरत महसूस नहीं होती।

 कोर्ट ने यह अहम टिप्पणी भी की कि अभी तक ओबीसी में आरक्षण लिए जातियों को केवल शामिल ही क्यों किया गया है, किसी जाति को निकाला क्यों नहीं गया।

 सियासी फायदे के लिए इस तरह आरक्षण दिया जाना गलत होगा।

 कोटे के लिए पिछड़ेपन का आधार सामाजिक होना चाहिए, आर्थिक या शैक्षणिक नहीं।

, दरअसल, हरियाणा में जाटों की आबादी 30 फीसद है।

 90 विधान सभा सीटों में से इस वक्त एक तिहाई पर जाटों का कब्जा है।

 राज्य के अब तक 12 में से नौ मुख्यमंत्री जाट समुदाय से ही बने हैं।

 यही वजह है कि हर पार्टी जाटों को खुश रखना चाहती है।

 लेकिन सवाल यह है कि क्या वोट बैंक की खातिर ही सियासत की जानी चाहिए।

 हरियाणा सरकार अब विधान सभा में बिल लाने के लिए राजी हो गई है, लेकिन पहले सरकार ने जाटों को आरक्षण देने के लिए आर्थिक रूप से पिछड़ों का कोटा 10 परसेंट से बढ़ाकर 20 परसेंट करने का प्रस्ताव दिया था।

 लेकिन जाट समुदाय ओबीसी कोटे में ही आरक्षण चाहता है।

 अगर आर्थिक रूप से पिछड़ों का कोटा बढ़ता, तो इसका फायदा जाटों के साथ-साथ जट, सिख, बिश्नोई, त्यागी, रोड़ समुदायों को भी मिल जाता।

 कोटे का फायदा उठाने के लिए सालाना आमदनी की सीमा भी ढाई लाख से बढ़ाकर छह लाख रुपये कर दी गई।

 यानी 50 हजार रु . महीना कमाने वाला भी आर्थिक रूप से पिछड़ों की श्रेणी में शामिल है।

 फिर भी जाट नेताओं ने सरकार का यह प्रस्ताव ठुकरा दिया, तो इसे आप क्या कहेंगे।

 हरियाणा में 2014 के विधानसभा चुनाव से ठीक पहले सरकार ने जाटों के साथ-साथ चार और जातियों को पिछड़ी जातियों में शामिल किया था, लेकिन पंजाब और हरियाणा हाई कोर्ट ने जाटों को 10 फीसद आरक्षण देने की सिफारिश खारिज कर दी।

, हमारे संविधान के अनुच्छेद 15 और 16 में सामाजिक और शैक्षणिक रूप से पिछड़े वगरे के लिए आरक्षण की व्यवस्था की गई है।

 लेकिन इसके लिए यह साबित करना अंतिम तौर पर जरूरी होगा कि वे दूसरों के मुकाबले सामाजिक और शैक्षणिक रूप से पिछड़े हैं।

 किसी समुदाय को आरक्षण की सीमा में लाने के लिए राज्य को अपने यहां पिछड़ा वर्ग आयोग बनाना पड़ता है।

 आयोग राज्य के अलग-अलग तबकों की सामाजिक हैसियत का ब्योरा रखता है।

 आयोग संबंधित जिलों और राज्यों में जाकर लोगों की प्रतिक्रियाएं लेता है।

 इनमें वे लोग भी शामिल होते हैं, जिनको आरक्षण मिलना है और दूसरी जातियों या वगरे से जुड़े लोगों के बयान भी लिए जाते हैं।

 फिर विस्तृत रिपोर्ट के साथ आयोग की सिफारिश कैबिनेट के पास जाती है, और तब जाकर आरक्षण लागू किया जाता है।

 राज्यों में ओबीसी कमीशन इसी आधार पर अपनी सिफारिशें देते हैं।

 अगर मामला पूरे देश का है तो राष्ट्रीय पिछड़ा आयोग सिफारिश करता है।

 लेकिन जाटों के मामले में ऐसा नहीं हुआ है।

 मनमोहन सिंह सरकार ने राष्ट्रीय पिछड़ा आयोग को दरकिनार कर ग्रुप ऑफ मिनिस्टर्स की सिफारिश पर जाटों को आरक्षण का फैसला कर अधिसूचना जारी कर दी और वही हुआ, जो होना था।

 वर्ष 1993 के मंडल कमीशन केस में सुप्रीम कोर्ट की नौ जजों की पीठ ने व्याख्या की थी कि किस-किस आधार पर आरक्षण दिया जा सकता है।

 कोर्ट ने कहा था कि जाति अपने आप में कोई आधार नहीं बन सकती।

 कोर्ट का कहना था कि दिखाना यह पड़ेगा कि पूरी जाति ही शैक्षणिक और सामाजिक रूप से बाकियों से पिछड़ी हैं।

, इन्हीं आधारों पर कोर्ट ने माना था कि जाट दूसरों से पिछड़े नहीं हैं।

 दूसरी बात यह है कि आरक्षण का कवच राज्यवार बदल सकता है।

 यानी एक राज्य में अगर एक जाति या समुदाय को आरक्षण नहीं है, तो हो सकता है कि दूसरे राज्य में उसकी कमजोर सामाजिक स्थिति की वजह से वह आरक्षण का हकदार हो।

 इस तरह केंद्र-राज्यों में आरक्षण का दायरा अलग-अलग हो सकता है।

हरियाणा में हुआ जाट आंदोलन कई परिवारों के चिराग बुझा गया।

 ऐसोचैम के मुताबिक इस दौरान 20 हजार करोड़ रु पये की बर्बादी हो गई।

 असल आंकड़ा इससे कहीं ज्यादा ही होगा।

 विपक्षी सियासी दलों को यह सोचना चाहिए कि इस तरह आग लगाकर हाथ तापने से देश का ही नुकसान हो रहा है।

 जाटों को भी अपने अंदर झांकने की सख्त जरूरत है।

 जो बात शांति से हो सकती है, उसके लिए सरकारी और निजी संपत्ति को बर्बाद करने की क्या जरूरत है।

 जिन घरों के चिराग बुझे हैं, उन्हें गलत दिशा देने वाला कोई दोबारा जला सकता है।

 केंद्र की नरेन्द्र मोदी सरकार समाज के सभी वगरे को साथ लेकर चल रही है, तो विपक्ष को मिर्च क्यों लग रही है।

 आप भी अपना आचरण सुधारिये, लोगों में अपने प्रति भरोसा बढ़ाइए और फिर चुनाव में बहुमत हासिल कर लीजिए, किसने रोका है।

 जो पार्टयिां खून की होली खेलकर भी कुर्सी की चाहत रखती हैं, उन्हें लोग अब पहचानने लगे हैं।

 उनकी दाल अब नहीं गलने वाली।

 यह बात वे जितना जल्दी महसूस कर लें, उतना ही बेहतर,  , सौजन्य:- राष्ट्रीय सहारा ,2.3.2016,विजय गोयल(भाजपा के राज्य सभा सांसद हैं)।

