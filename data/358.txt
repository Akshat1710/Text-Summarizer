नेताओं के लिए नए वर्ष के संकल्प।

 (दैनिक भास्कर )।

यह साल का वह समय है जब घंटियों की मधुर ध्वनि और क्रिसमस गीत ‘कैरॉल्स’ के स्वर हवा में हैं।

 चूंकि यह 2015 का मेरा अंतिम कॉलम है, उचित होगा कि हम 2016 के लिए नेताओं के संकल्पों पर नज़र डालें- दुर्भावना के साथ नहीं बल्कि थोड़ी मस्ती के अंदाज में (संपादकीय पृष्ठ के कॉलम हमेशा ही गंभीर क्यों होने चाहिए।

), नरेंद्र मोदी : मैंवादा करता हूं कि नए साल में बार-बार विदेश यात्राओं पर जाने की बजाय देश के उन इलाकों की यात्रा पर जाऊंगा, जहां खेती और किसान संकट से जूझ रहे हैं।

 एेसा नहीं कि मैं बराक, एंगेला, व्लादिमीर या डेविड से नहीं मिलूंगा, बस बात इतनी है कि मुझे अहसास हो गया है कि मेरे वोट भारत की गर्मी धूल भरी राहों में है कि उत्तेजित होकर ‘मोदी मोदी’ चिल्लाने वाले अनिवासी भारतीयों में।

 संभव है एक दिन किसान मेरे साथ सेल्फी खिंचाने का आनंद लेंगे और हम किसान सम्मेलन आयोजित करेंगे, जहां मैं ‘मन की बात’ कर सकूंगा।

 सिर्फ ऑल इंडिया रेडियो पर ही नहीं बल्कि फेसबुक ट्विटर (मुझे विश्वास है कि मार्क, मेरा मतलब है मिस्टर जकरबर्ग ग्रामीण भारत के बारे में ज्यादा जानना चाहेंगे।

) सहित प्रत्येक उपलब्ध मीडिया मंच पर।

राहुलगांधी : मैंवादा करता हूं कि नए साल में पार्टी नेताओं को बताए बिना लंबी छुटि्टयों पर चुपचाप खिसक नहीं जाऊंगा।

 बेशक मैं मेरी मां, बहन और बहनोई को बताऊंगा, फिर हम गांधियों के लिए परिवार वैसे भी सबसे पहले होता है।

 इस बार मैं संसद के बजट सत्र की तारीखें पहले ही पता कर लूंगा ताकि मेडिटेशन के लिए लिया मेरा ब्रेक संसद सत्र के साथ टकरा जाए।

 और हां मेरा इरादा मेरी पहचान का संकट सुलझाने का भी है : मुझे क्लीन शेव रहना चाहिए या दाढ़ी रखनी चाहिए।

, सोनियागांधी : 2016में यह सुनिश्चित करूंगी कि राहुल कांग्रेस अध्यक्ष का पदभार संभाल ले : मैं पहले ही सबसे लंबे कार्यकाल वाली कांग्रेस अध्यक्ष बन चुकी हूं।

 वक्त गया है कि मेरा बेटा आखिरकार वयस्क के रूप में सामने आए।

 और यदि वह नहीं मानता, तो मैं अपनी अंतरात्मा की आवाज सुनूंगी और पद छोड़ दूंगी।

 और हां, यदि दुखदायी सुब्रह्मण्यम स्वामी हमें अदालतों में घसीटकर परेशान करना बंद नहीं करते तो मुझे उन्हें एक बार फिर याद दिलाना होगा : मैं इंदिरा की बहू हूं और कोई जज मुझसे मेरा यह विशेष दर्जा ले नहीं सकता।

, अरुणजेटली : अन्यसारे पद छोड़कर अपना ध्यान अपने मूल काम यानी देश के वित्तीय प्रबंधन को संभालने पर लगाऊंगा, इसलिए नए साल में ब्लॉगिंग बंद, शौकिया चुनाव विश्लेषण, संकट में पार्टी प्रवक्ता की भूमिका नहीं, कोई कानूनी सलाह और मीडिया प्रबंधन : यानी मैं राष्ट्रीय राजनीति का कपिल देव बनना छोड़ दूंगा।

 और हां मैं यह भी सुनिश्चित करूंगा कि क्रिकेट के प्रति मेरा प्यार फिरोजशाह कोटला मैदान तक पहुंचे : वहां के विकेट पर अब भरोसा नहीं किया जा सकता।

, अरविंदकेजरीवाल : मैंआखिरकार वह करने में जुट जाऊंगा, जिसके लिए मुझे सालभर पहले चुना गया था यानी राष्ट्रीय राजधानी में सुशासन।

 मैं प्रधानमंत्री से लेकर दिल्ली के उपराज्यपाल, दिल्ली पुलिस प्रमुख से लेकर सीबीआई मीडिया तक, हर किसी के साथ लड़ना छोड़ दूंगा।

 हां, मैं प्रदूषण से लड़ूंगा, फिर चाहे सम-विषम नंबरों वाली कार की मेरी योजना के कारण महानगर में पूरी अराजकता ही क्यों मच जाए।

 मेरा ध्येय वाक्य तो वही है : ‘ए हैडलाइन डे, कीप्स ‘आप’ एट प्ले।

’, लालकृष्णआडवाणी : मैंअब उम्र के उस पड़ाव पर हूं जहां बहुत से संकल्प करना बुद्धिमानी नहीं समझी जाती, लेकिन मैं सार्वजनिक जीवन में बने रहने का संकल्प लेता हूं।

 निवृत्ति उनके लिए होती है, जो व्यक्तिगत महत्वाकांक्षा को त्याग देते हैं।

 मैं यह तो नहीं जानता कि ‘मार्गदर्शक मंडल’ क्या होता है; मैं तो आखिरकार शाश्वत यात्री हूं।

 और यह भूलें कि राष्ट्रपति पद का अगला चुनाव 2017 में है, यह मेरे 90वें जन्मदिन का वक्त होगा।

 क्या राष्ट्रपति भवन में घर अच्छा तोहफा नहीं होगा, ममताबनर्जी : मैंनए साल में बंगाल की सत्ता में फिर लौटने का संकल्प लेती हूं।

 यदि वामपंथी बंगाल को तीस साल तक बर्बाद कर सकते हैं, तो निश्चित ही मैं भी दस साल में श्रेष्ठतम करने के मौके की हकदार हूं।

 यदि केजरीवाल सोचते हैं कि वे आम आदमी हैं, तो मैं भी आम औरत हूं।

 यही कारण है कि मैं ऐसी अकेली मुख्यमंत्री हूं, जो अपनी ही सरकार के खिलाफ सड़कों पर होने वाले विरोध प्रदर्शन में शामिल होती हूं।

, जयललिता: मैंनेभी संकल्प लिया है कि मैं 2016 में तमिलनाडु की सत्ता में फिर लौटूंगी।

 नहीं, मैं बाढ़ प्रभावितों से मिलने के िलए पोएस गार्डन से बाहर कदम नहीं रखूंगी, क्योंकि आप मुझसे यह उम्मीद तो नहीं कर सकते कि मैं गड्‌ढों और डबकों पर कूदती-फांदती फिरूं।

 किंतु मैं विशेष रूप से डिजाइन की गई लग्ज़री बस से चुनाव अभियान जरूर चलाऊंगी : अम्मा की एक लहर लोगों को पानी की अपनी सारी तकलीफें भुलाने के लिए काफी होगी।

उद्धवठाकरे : साफकहता हूं कि कोई पाकिस्तानी मुंबई नहीं आने दिया जाएगा।

 हम देश के हर पासपोर्ट ऑफिस में शिव-सैनिक तैनात करने की योजना बना रहे हैं ताकि विदेशी वीज़ा जांचे जा सकें।

 यदि कोई व्यक्ति किसी पाकिस्तानी को वीज़ा लेने में मदद करने की कोशिश करेगा, तो उसे मैं आगाह करना चाहूंगा : दादर में हमारी स्याही की बड़ी फैक्ट्री है, जिसमें खास किस्म का स्प्रे भी है (बेशक, हम यह सुनिश्चित करेंगे कि टीवी कैमरे कालिख पोतने के साक्षी बनने के िलए समय पर पहुंच जाएं।

), लालूयादव : मुझेउम्मीद है नए साल में राबड़ी देवी को राज्यसभा और बेटी मीसा भारती को विधान परिषद में भेजकर मैं अपना फैमिली एलबम पूरा कर सकूंगा।

 मेरे बेटे मंत्री बने रहेंेगे, लेकिन वे हर शाम मुझे रिपोर्ट करेंगे : कानून ने चाहे मुझे चुनाव लड़ने से रोक दिया हो, लेकिन क्या इस देश में रिमोट कंट्रोल को रोकने वाला कोई कानून है।

, मुलायमसिंह : मैंनेतो तय कर लिया है कि अब आखिरकार अखिलेश को उत्तरप्रदेश सरकार चलाने दूंगा।

 वह बहुत तेजी से सब तौर-तरीके सीख गया है : आपने देखा मेरे जन्मदिन पर उसने सैफई में क्या भव्य पार्टी दी थी।

 मुझे नहीं लगता कि कभी उसके चाचा रहे अमरसिंह भी उत्तरप्रदेश के दूर बसे गांव में इतने सितारे जुटा पाते।

 उसने साबित कर दिया है कि उसमें सच्चा समाजवादी होने वाली बात है।

, मोहनभागवत : वर्ष2016 में मुझे हिंदू राष्ट्र का सपना साकार होने की उम्मीद है।

 यदि छद्‌म धर्मनिरपेक्षतावादियों को यह पसंद नहीं है, तो अवॉर्ड लौटाने के लिए स्वतंत्र हैं ही।

 मुझे नहीं, अनुपम खेर को लौटाएं।

 पुनश्च: चूंकिसंकल्प तोड़ने के लिए ही किए जाते हैं, आइए राजनीति में एक और रोमांचक, अप्रत्याशित वर्ष के लिए तैयार हो जाएं।

 हैपी न्यू ईयर।

, सौजन्य :- (दैनिक भास्कर ),25.12.2015,राजदीप सरदेसाई।

