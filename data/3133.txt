क्यों बर्फबारी में सीमा से पीछे हटना संभव नहीं।

 (दैनिक भास्कर)।

कुछ वर्षों के अंतराल से जम्मू-कश्मीर के विभिन्न हिस्सों में तैनात सेना को अत्यधिक ठंड का सामना करना पड़ता है, जिसके कारण बर्फ का जमाव होता है, हिमस्खलन और अन्य प्रकार की स्थितियां बनती हैं।

 अत्यधिक ठंड की यह स्थिति आमतौर पर प्रत्येक तीन से चार वर्ष के अंतराल से आती है।

 तब हताहतों की संख्या ज्यादा होती हैै।

 इस समय वहां ऐसे ही हालात हैं।

सियाचिन से पीर पंजाल और लद्‌दाख रेंज से शमशाबाड़ी प्रत्येक जोन व सेक्टर की अपनी विशिष्टताएं हैं।

 किसी जगह ऊंचाई अधिक है लेकिन, बर्फ, ओले या वर्षा कम।

 इसका उलटा भी संभव है।

 कुछ अन्य क्षेत्रों में तेज हवा के साथ बर्फीले तूफान जैसी स्थिति सामान्य से लंबे समय तक बनी रहती हैं, जिससे बर्फ के विशाल ढेर जमा हो जाते हैं।

 फ़ख्र की बात है कि ऊंचाई वाले, ग्लेशियरों से आच्छादित, सफेद बर्फीले इलाकों में भारतीय सेना के अभियानों का विश्वभर में सम्मान है।

 ऐसी आपात स्थितियों में मदद पहुंचाने की हमारे मेडिकल प्रोफिसिएंसी को तो और भी अधिक सम्मान से देखा जाता है।

, रसद, ईंधन और बदले जाने वाले मूलभूत उपकरणों के भंडारण की लॉजिस्टिक्स तैयारी शीत ऋतु शुरू होने के साल भर पहले शुरू हो जाती है और घड़ी की सुइयों के साथ उन पर अमल होता है।

 सच तो यह है कि पूरी कवायद किसी मैनेजमेंट ट्रेनिंग इंस्टीट्यूट द्वारा अध्ययन किए जाने के काबिल है।

 इसके साथ ही नई यूनिट की ट्रेनिंग भी चलती है और हिमस्खलन बचाव दलों के साथ ट्रेनिंग के अलावा हर इकाई अपनी एसओपी तैयार करती है।

 गुलमर्ग स्थित हाई एल्टीट्यूड वारफेयर स्कूल (एचएडब्ल्यूएस) इन सब कामों में बेजोड़ हैं।

स्कीइंग और बचाव कार्यों के विशेषज्ञों की ट्रेनिंग के संबंध में यूनिट्स इस स्कूल से राय लेते हैं।

 मनाली स्थित स्नो एंड अवलांच स्टडी एस्टाब्लिशमेंट (एसएएसई) में डेटा कलेक्शन की व्यापक व्यवस्था है और जब बर्फ बहुत अधिक मात्रा में जम जाती है तो वह समय-समय पर चेतावनियां जारी करता है।

 वह ऐसे विस्तृत नक्शे भी रखता है, जिसमें हिमखंडों व हिमस्खलन के ऐतिहासिक रिकॉर्ड होते हैं, जो पूर्वानुमान लगाने में मददगार होते हैं।

, यदि पर्याप्त प्रशिक्षण दिया जाता है और बेस्ट लॉजिस्टिक्स की योजना बनती और अमल में लाई जाती है तो ठंड के दिनों में सैनिक हताहत क्यों हो जाते हैं।

 जैसा कि पहले ही कहा है कि पूर्वानुमान लगाना लगभग असंभव है लेकिन, हिमखंडों वाले इलाकों का पहले से पता होता है, इसलिए इसी जगह मानव बसाहट से बचा जाता है।

 कुछ ऐसी मजबूरियां होती हैं कि जिसके कारण खतरे वाली जगहों पर भी जोखिम लेकर वहां तैनाती करनी पड़ती है।

 समस्या यह है कि सेना व अन्य बलों की बहुत सारी चौकियां प्रभुत्व, रक्षात्मक क्षमता व चौकियों के बीच की दूरी को ध्यान में रखकर तैनात की जाती है।

एक को हटाने से या तो अनुचित अंतराल या किसी दूसरी चौकी को खतरा पैदा हो सकता है।

 इसे ध्यान में रखते हुए कुछ चौकियों में सारी सामग्री का भंडारण कर दिया जाता है और उन्हें ‘विंटर कट-ऑफ’ समझा जाता है।

 इसका मतलब यह होता है कि वे सीमित सामरिक काम ही कर सकती हैं।

 यहां तैनात सैनिकों को छह माह तक लगातार तैनात रहना पड़ सकता है और कोई लॉजिस्टिक सप्लाई भी नहीं की जाती।

 इस अत्यंत कठिन ड्यूटी के लिए सैनिकों का खासतौर पर चयन होता है अौर काफी छुटि्टयों के बाद तैनाती होती है तथा फोन की सुविधा प्राथमिक स्तर पर मुहैया कराई जाती है।

, बेशक, अत्यधिक कड़ी ठंड में भी अधिकतम अग्रिम चौकियों पर पूरी तैनाती रहती है, जिसके दो कारण होते हैं।

 एक, तो पाकिस्तान को करगिल की तरह आसानी से कब्जा करने का मौका न मिल जाए खासतौर पर उन ठिकानों पर जहां हमारी तरफ तो जबर्दस्त बर्फ हो लेकिन, उनकी तरफ उतनी बर्फ न हो।

 इससे एलओसी की पवित्रता बगैर किसी ऑपरेशनल जोखिम के बनी रहती है।

 जोखिम सिर्फ हिमखंड या ‘भारी बर्फबारी’ की ही होती है।

 दूसरा उद्‌देश्य घाटी के जोन और पूंछ सेक्टर में घुसपैठ रोकना।

 आतंकी ठंड में खाली की गई चौकियों का फायदा उठाने की फिराक में रहते हैं।

हर साल आतंकियों के बर्फ में जमे हुए शव मिलते हैं।

 संभव है कुछ घुसपैठ में सफल भी हो जाते हों।

 सेना चौकियों को खाली करने का फैसला टालती जाती है, जब तक कि वहां रहना लगभग असंभव नहीं हो जाता।

 यहीं पर सीनियर कमांडर के सामने फैसला लेने की दुविधा पैदा होती है।

 बेशक करगिल ने इस बारे में हमारी सोच को काफी कठिन बना दिया है।

 खाली की गई चौकी पर शत्रु के कब्जे का जोखिम लेना आसान नहीं होता।

 गुरेज घाटी जैसे स्थानों पर तो जगह की कमी व भौगोलिक चरित्र के कारण सैनिकों की पुनर्तैनाती की गुंजाइश बहुत कम होती है।

 फिर कई चौकियां शत्रु की सीधी निगरानी में रहती हैं।

, यदि चौकियों को खाली छोड़ने का निर्णय लिया जा रहा हो तो हमें प्रतिक्रियात्मक मुद्रा में रहना पड़ता है।

 ड्रोन उड़ानें और निगरानी हेलिकॉप्टरों की उड़ानें घुसपैठ या खाली चौकियों पर कब्जे की जल्दी चेतावनी देने के लिए की जाती हैं।

 इनका चाहे पता उड़ानों से लग जाए लेकिन, उनका मुकाबला तो शारीरिक स्तर पर करके चौकियां खाली करानी होती हैं।

 सैनिकों को पीछे हटाने, निगरानी संबंधी टेक्नोलॉजी के सुझाव सुनने में अच्छे लगते हैं लेकिन, सेंसर, सैटेलाइट या ड्रोन निगरानी से खाली चौकियों को शत्रु के कब्जे से नहीं बचाया जा सकता।

 इन्हें फिर सैनिकों की जान की कीमत पर वापस कब्जे में लेना पड़ता है, क्योंकि तब हमारा रिस्पॉन्स प्रतिक्रियात्मक ही हो सकता है।

, भारतीय सेना के पास विंटर मैनेजमेंट का अत्यधिक अनुभव है।

 यदि हम चौकियों को खाली छोड़ने का जोखिम लेने पर उतारू न हों तो भारतीय सेना को ठंड के कारण मानवबल का नुकसान होने की आशंका नहीं होती।

 एक ऐसे देश में जहां सामरिक कारणों से भी एक इंच जमीन छोड़ने पर जनता के गुस्से का सामना करना पड़ता हो, तो ऐसे में ठंड में पीछे हटने का सुझाव देने वालों को राष्ट्र के सामूहिक अवचेतन का परीक्षण करना चाहिए।

 शायद भारत व पाकिस्तान सेना दोनों को ठंड में कुछ खतरनाक स्थानों से पीछे हटने के संबंध में समझौता करने की जरूरत है।

 दोनों देशों के मौजूदा रिश्तों को देखते हुए क्या यह संभव है।

 यह लाख टके का सवाल है।

(ये लेखक के अपने विचार हैं।

)।

सैयद अता हसनैन।

लेफ्टि.जन (रिटायर्ड), कश्मीर में सेना की 15वीं कोर के पूर्व कमांडर।

@., – सैयद अता हसनैन।

सौजन्य- दैनिक भास्कर।

