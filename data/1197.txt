अमेरिकी राष्टï्रपति चुनाव में भारतीय मीडिया को सबक (बिजनेस स्टैंडर्ड)।

 =": #0000;"अमेरिका में हाल ही में संपन्न हुए राष्टï्रपति चुनाव में भारतीय मीडिया के लिए कौन से सबक छिपे हैं।

 इस संबंध में विस्तार से जानकारी दे रहे हैं अजित बालकृष्णन।

‘मैं बहुत पीडि़त और भयभीत महसूस कर रहा हूं…मैं अमेरिका में बेघर महसूस कर रहा हूं।

’ मैंने अपनी आंखें अविश्वास से मलीं।

 मैं न्यूयॉर्क के किसी कोने में किसी बेघर व्यक्ति से नहीं मिल रहा था जो कुछ पैसों की भीख मांग रहा हो।

 ये बातें थॉमस फ्रीडमैन ने न्यूयॉर्क टाइम्स में बीते सप्ताह मंगलवार को लिखीं।

 यह वाकया डॉनल्ड ट्रंप के अमेरिकी राष्टï्रपति चुनाव जीतने के तत्काल बाद का है।

 यह वही थॉमस फ्रीडमैन हैं जिके बारे में आप कह सकते हैं कि वह दुनिया के सबसे सफल स्तंभकार हैं।

 वैश्वीकरण के पक्ष में लिखी गई उनकी पुस्तक ‘द वल्र्ड इज फ्लैट’ को दुनिया का हर बड़ा पुरस्कार मिल चुका है।

 वह दुनिया की हर बेस्ट सेलर सूची में शामिल रही है।

 आखिर डॉनल्ड ट्रंप की हार ने उन्हें इतना निराश क्यों कर दिया।

 आखिर उनके इस कथन का क्या हुआ कि वैश्वीकरण एक ऐसी ताकत है जो मुक्त बाजारों और विभिन्न देशों का ऐसा एकीकरण करती है जैसा पहले कभी देखने को नहीं मिला हो।

 फ्रीडमैन का वह आशावाद अचानक निराशा और कष्टï में क्यों बदल गया।

 अगर उनके साथी अमेरिकी नागरिकों ने एक ऐसे व्यक्ति को अपना नेता चुन लिया जो कहता था कि अमेरिका को दोबारा महान बनाना है तो इसमें दिक्कत क्या है।

पूरी दुनिया पर आज अमेरिका का जिस कदर दबदबा है, वैसे में कहा जा सकता है कि अमेरिकी लोगों को शायद ही कोई दिक्कत होगी।

 दुनिया के कुल रक्षा खर्च में अमेरिका की हिस्सेदारी 40 फीसदी है, दुनिया भर के 700 से अधिक ठिकानों पर 2.5 लाख से अधिक अमेरिकी सैनिक तैनात हैं।

 अमेरिकी डॉलर ही अंतरराष्टï्रीय मुद्रा है, अमेरिका दुनिया के अधिकंाश अंतरराष्टï्रीय मुद्रा संस्थानों को नियंत्रित करता है।

 सिलिकन वैली की कंपनियों की मदद से अमेरिका दुनिया भर में सूचना प्रौद्योगिकी को नियंत्रित करता है।

 तब यह सोच क्यों उत्पन्न होती है कि अमेरिका पिछड़ गया है और दोबारा प्रतिनिधित्व की स्थिति में आने के लिए नए नेतृत्व और सख्त कदमों की आवश्यकता है।

ब्रेटबार्ट न्यूज जिसके कार्यकारी अध्यक्ष स्टीफन बैनन ट्रंप की टीम के एक प्रमुख सदस्य रहे हैं के मुताबिक सन 1990 से अब तक अमेरिका में ऑफशोरिंग (विदेशों को स्थानांतरित होने) के कारण करीब 58 लाख रोजगार खत्म हुए हैं।

 ये रोजगार हाईटेक क्षेत्र के कुल रोजगार के एक तिहाई के बराबर हैं।

 इसके अलावा उन्नत प्रौद्योगिकी उत्पादों के मामले में अमेरिकी व्यापार संतुलन भी सन 1992 के 35 अरब डॉलर के अधिशेष से घटकर वर्ष 2015 के आखिर तक 92 अरब डॉलर के घाटे में तब्दील हो गया।

चुनावी नतीजों के बाद अमेरिकी मीडिया जिसमें प्रिंट और टेलीविजन दोनों शामिल हैं, गहरे आत्ममंथन के दौर से गुजर रहा है।

 वे जानना चाह रहे हैं कि वे इस कदर गलत कैसे साबित हुए।

 उन सभी ने राष्टï्रपति चुनाव के पहले महीनों तक चुनाव पर नजर रखी।

 वे ट्रंप का मजाक उड़ाते रहे और कहते रहे कि उनकी हार सुनिश्चित है।

 लेकिन अब वही समाचार माध्यम अपना सर खुजा रहे हैं कि वे ट्रंप को मिल रहे जमीनी समर्थन का आकलन करने में इस कदर विफल कैसे रहे।

शायद एक बात यह भी है कि आधुनिक प्रिंट और समाचार चैनलों को आत्मावलोकन करना चाहिए।

 उनमें अपनी पसंद के समाचार गढऩे की प्रवृत्ति घर कर गई है।

 हाल ही में अमेरिका में द प्रोजेक्ट फॉर एक्सिलेंस इन जर्नलिज्म नामक अध्ययन में कहा गया, ‘सभी खबरों की बात की जाय तो उनमें से करीब 30 फीसदी तीन फ्रेम- विवाद, विजेता या पराजित और गलतियों के खुलासे पर केंद्रित थीं।

 अखबारों के पहले पन्नों पर तो और भी अधिक ऐसी खबरें छपीं जो गढ़ी गई थीं।

 ऐसे फ्रेम तैयार किए गए जो बताते थे कि आखिर चीजें कैसे काम करती हैं, कैसे वे व्यापक रुझान में शामिल होती हैं और कैसे ऐतिहासिक संदर्भ सभी खबरों में मिलाकर महज 12 फीसदी के हिस्सेदार होते हैं।

 चूंकि समाचार जगत के लोग मुद्दे के संदर्भ और उसके नफा-नुकसान से भलीभांति परिचित नहीं होते हैं इसलिए हर खबर को दोनों प्रतिद्वंद्वियों के बीच की जंग की तरह पेश किया जाता है।

’।

भारतीय मीडिया का रुझान भी इससे अलग नहीं है।

 भारतीय समाचार माध्यमों ने हमारे सामने मुंह बाये खड़ी समस्याओं को लेकर कभी भी कोई गहराई भरा विश्लेषण या रिपोर्ट नहीं की: भारतीय कंपनी जगत के उच्चाधिकारी, वरिष्ठï नौकरशाह, समाचार जगत के संपादक, चिकित्सक, दंत चिकित्सक और अधिवक्ता आदि हर वर्ष 50 लाख रुपये से अधिक राशि अपने बच्चों को अमेरिका, ब्रिटेन और ऑस्ट्रेलिया के विश्वविद्यालयों में पढऩे भेजने पर खर्च करते हैं।

 ऐसे में जाट, पटेल या मराठा समुदाय के लोगों का गुस्सा समझा जा सकता है जिनके बच्चे शहरी पेशेवर जीवन में शामिल होने तक के लिए संघर्ष करते हैं।

 पांच करोड़ रुपये या उससे अधिक मूल्य के अपार्टमेंट के विज्ञापन देखने को मिलते हैं जबकि यह राशि देश में प्राय: किसी भी आम व्यक्ति की पहुंच से बहुत बाहर है।

 देश को अपने लगभग सारे मोबाइल फोन आयात क्यों करने पड़ते हैं।

 समाज और अर्थव्यवस्था में उस सोने की वास्तव में क्या भूमिका है जिसे हम हर वर्ष 50 अरब डॉलर की राशि खर्च करके आयात करते हैं।

 यह दलील बहुत कमजोर है कि ये सोना मध्यवर्गीय परिवारों में विवाह आदि में खर्च होता है।

 इन सभी बातों का व्यापक समाज पर क्या असर होता है।

समाचार पत्र द वॉशिंगटन टाइम्स के मुताबिक अमेरिका में जिन मसलों का वास्तव में समाधान करने की आवश्यकता है वे हैं, धीमी विकास दर वाली अर्थव्यवस्था में विरोधाभासी धाराओं को थामना और उम्रदराज होते समाज में सामाजिक सुरक्षा और चिकित्सा सुविधाओं की लगातार बढ़ती मांग से निपटना क्योंकि वह स्कूल और कॉलेज स्तर के अध्ययन और शिक्षा को व्यवहार्य बनाए रखने के लिए जरूरी फंड ही नहीं रहने दे रही।

 इसके अलावा राजमार्ग और पुल जैसी बुनियादी सुविधाएं निर्मित करने में भी दिक्कत आ रही है।

 प्रत्याशी इन वास्तविक समस्याओं को हल करने को लेकर कितने गंभीर हैं, इस बात पर ध्यान देने के बजाय अधिकांश मीडिया कवरेज ट्रंप की कर फाइलिंग और हेयर स्टाइल तथा हिलेरी क्लिंटन के निजी ई-मेल सर्वर के इर्दगिर्द घूमती रह गई।

भारत में रेखांकित करने योग्य वास्तविक मुद्दा यह है कि स्कूली स्तर पर और सेकंडरी स्तर के बाद प्रासंगिक शिक्षा कैसे मुहैया कराई जाए और देश के दसियों लाख लोगों को रहने के लिए घर कैसे मुहैया कराया जाए।

 अगर हमारा मीडिया राजनीतिक नेतृत्व को इन मुद्दों पर ध्यान केंद्रित करने के लिए दबाव नहीं बनाएगा तो हमें एक किस्म के सामाजिक अन्त:स्फोट का सामना करना पड़ सकता है।

, – अजित बालकृष्णन।

सौजन्य – बिजनेस स्टैंडर्ड।

