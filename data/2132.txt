मजबूत मन (हिन्दुस्तान)।

यह न समझें कि उसका संघर्ष कम है और आपका ज्यादा।

 जो जिस स्तर पर है, उसके संघर्ष का रूप भी वैसा ही होता है।

 इसमें सबसे बड़ी भूमिका दरअसल मन की होती है।

 जिसका मन मजबूत होगा, उसे जीवन में कभी कोई पराजित नहीं कर सकता है।

 उसे किसी भी तरह की कठिनाई अपने लक्ष्य से विचलित नहीं कर सकती है।

 जॉर्ज बर्नार्ड शॉ ने कहा है, ‘अपने लक्ष्य को मत भूलो, वरना जो कुछ मिलेगा, उसी से संतोष करने लगोगे।

’ एक अंग्रेजी कहावत है कि ‘किसी भी लड़ाई में तब तक हार नहीं माननी चाहिए, जब तक कि जीत न मिल जाए।

’ इसका सीधा संकेत यह है कि लड़ाई चाहे कोई भी हो, उसे पहले मन के स्तर पर ही जीतना होगा।

 तभी हम बाहरी मुकाबला कर सकते हैं।

 मन अपना मत तैयार करता है।

 अगर आप दूसरों के मत पर चलते हैं, तो दुविधा में फंस जाएंगे।

, हमारे इर्द-गिर्द आज अगर दुख का प्रभाव ज्यादा मजबूत दिखाई दे रहा है, तो इसका सबसे बड़ा कारण यह है कि हमारा मन छोटा हो गया है।

 जब मन छोटा होगा, तो सुख भी छोटा ही होगा।

 हमारा मन ही हमें संचालित करता है।

 लेकिन इसके साथ हमें यह भी ख्याल रखना होगा कि अपने मन को चंचल होने से बचाएं।

 मन की चंचलता हमें अश्व की गति से ले उड़ती है और हम किसी एक लक्ष्य या जगह पर टिक नहीं पाते हैं।

 इस समस्या से धनुर्धारी अर्जुन का भी पाला पड़ा था और केशी कुमार भी दुविधा में पड़े थे।

 अर्जुन को कृष्ण ने संकट से निकाला, तो केशी को महावीर ने।

 कृष्ण और महावीर एक जैसी बात ही कहते हैं कि ‘मन पर अभ्यास से काबू पाना होगा।

’ यह प्रयोग हम भी कर सकते हैं।

, – आचार्य रूपचंद्र।

सौजन्य – हिन्दुस्तान।

