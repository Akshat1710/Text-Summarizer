अब ‘अग्नि’ सी चमकेगी हमारी ताकत (पल्लव बागला) (पत्रिका)।

भारत मिसाइल तकनीक में तेजी से सुपर पावर बनने की ओर बढ़ रहा है।

 मौजूदा परिदृश्य को देखते हुए भारत की मिसाइलें 21वीं सदी की मिसाइलें हैं।

 अग्नि-5 मॉडर्न टेक्नोलॉजी से लैस हैं, इसे ध्वस्त करना बहुत मुश्किल है।

 भारत स्पेस और न्युक्लियर शक्ति में आज विकसित देशों के साथ खड़ा है।

भारत ने अपनी ‘इंटर कॉन्टिनेंटल बैलिस्टिक मिसाइल’ अग्नि-5 का परीक्षण करने में सफलता हासिल कर ली है।

 यह मिसाइल भारत की सबसे दूरी तक मारक क्षमता करने वाली परमाणु क्षम मिसाइल है।

 भारतीय रक्षा अनुसंधान एंव विकास संगठन (डीआरडीओ) द्वारा अग्नि-5 की मारक रेंज 5000 किमी. से ज्यादा बताई गई है।

 यानी यह 5000 किमी. से आगे भी जा सकती है।

 अब यह निर्भर करता है कि इसे किस तरह की ट्रजेक्टरी (प्रक्षेप पथ) पर इस्तेमाल किया जाता है।

यह 1000 किग्रा. वॉरहैड ले जाने में सक्षम है।

 इस मिसाइल की लंबाई 17 मीटर है और इसका भार करीब 50 टन है।

 अग्नि-5 इस मायने में भी महत्पवूर्ण है कि इसके लगातार चार सफल प्रक्षेपण हो चुके हैं।

 भारत के 35 देशों के एक समूह – ‘मिसाइल टेक्नोलॉजी कंट्रोल रिजीम’ का हिस्सा बनने के बाद अग्नि-5 का यह पहला प्रक्षेपण है।

 पहला जैसा कि मुझे डीआरडीओ ने बताया है, उसके हिसाब से अग्नि-5 भारत की फौज के हथियारों के बेड़े में तैनाती के लिए तैयार हो चुकी है।

एक बात हमें यह जाननी चाहिए कि कोई भी मिसाइल या हथियार कभी किसी एक के खिलाफ नहीं बनाया जाता।

 वह किसी भी दुश्मन देश पर हमला कर सकती है।

 किसी मिसाइल पर सिर्फ एक देश का नाम नहीं लिखा होता।

 अग्नि-5 की मारक क्षमता को देखें तो इसकी जद में पूरा एशिया और यूरोप कवर हो जाता है।

हालांकि यह सही है कि हमारा जोर दो पड़ोसी दुश्मन देश – चीन और पाकिस्तान पर रहता है और यह मिसाइल इन्हें पूरी तरह कवर करती है।

 इसलिए भारत की सामरिक ताकत को बढ़ाने के लिए लिहाज से बड़ी अहम मिसाइल है।

 इसे हिंदुस्तान में कहीं भी रखकर लॉन्च कर सकते हैं।

 यह मिसाइल हरेक मौसम में और भारत के किसी भी भू-भाग से लॉन्च की जा सकती है।

 यानी अरुणाचल प्रदेश हो या गुजरात, कश्मीर हो या कन्याकुमारी, कहीं से भी इसे लॉन्च कर सकते हैं।

 यह ‘सरफेस-टू-सरफेस’ मिसाइल, ‘फायर एंड फॉरगेट’ सिस्टम पर आधारित है।

, जिसका आसानी से पता नहीं लगाया जा सकता।

 अग्नि-5 को मैंने बड़े करीब से बनते और कलाम आइलैंड से लॉन्च होते भी देखा है।

यह पूर्णत भारतीय मिसाइल है।

 बहरहाल, अब इसे हमारी फौज को सौंपने की तैयारी हो रही है।

 फौज इसे लेकर अपने यूजर ट्रायल करेगी फिर आम्र्ड फोर्सेज में शामिल होगी।

 अग्नि-5 से पहले हमारे पास अग्नि-1,2,3,4 और ब्रह्मोस जैसी सुपरसोनिक कू्र•ा मिसाइल पहले से हैं।

अग्नि-5 जैसी मिसाइलों को ‘शांति का हथियार’ कहा जाता है क्योंकि जब दुश्मन से खतरा हो तब इसका इस्तेमाल होता है।

 ऐसी मिसाइल से दुश्मन के मन में एक भय रहता है।

 यह आमतौर पर इस्तेमाल होने वाली मिसाइल नहीं है।

 इसलिए खासतौर पर चीन से मुकाबले के लिए इसकी तुलना हो रही है।

 वैसे हर देश अपने ‘थ्रेट पर्सेप्शन के हिसाब से मिसाइल और हथियार बनाते हैं।

 इसलिए हमने 5000 किमी. के आसपास रेंज वाली मिसाइल तैयार की है।

 वैसे चीन ने खुद के ‘थ्रेट पर्सेप्शन’ को देखते हुए इससे ज्यादा रेंज की मिसाइल बना रखी हैं।

 पर ये मिसाइल बहुत ही सीमित इस्तेमाल के लिए हैं और ज्यादातर दूसरे देशों को डराने के लिए हैं।

आने वाले वक्त में भारत भी हो सकता, इससे अधिक मारक क्षमता वाली मिसाइल विकसित करे।

 गौरतलब है कि हम मिसाइल तकनीक में लगातार उन्नति कर रहे हैं।

 पहले पृथ्वी थी, फिर 700 किमी. रेंज वाली अग्नि बनी और फिर 3000 किमी. रेंज में बढ़े।

 अब आखिरकार अग्नि-5 हमारे हाथों में है।

 इसमें कोई दोराय नहीं है कि भारत मिसाइल तकनीक में तेजी से सुपर पावर बनने की ओर बढ़ रहा है।

अपनी मिसाइल खुद तैयार कर रहा है।

 हालांकि इस प्रक्रिया में वक्त काफी लगता है।

 अग्नि-5 को हमने करीब आठ साल मे तैयार किया है क्योंकि ऐसी उन्नत तकनीक कोई दूसरा देश नहीं देता है।

 इसलिए मौजूदा परिदृश्य को देखते हुए भारत की मिसाइलें 21वीं सदी की मिसाइलें हैं।

अग्नि-5 मॉडर्न टेक्नोलॉजी से लैस हैं, इसे ध्वस्त करना बहुत मुश्किल है।

 मेरा मानना है कि भारत स्पेस और न्युक्लियर शक्ति में विकसित देशों के साथ खड़ा है।

 एड्वांस्ड न्युक्लियर टेक्नोलॉजी भारत के पास है और स्पेस टेक्नोलॉजी में भी हम बुलंदियां छू रहे हैं।

 वैसे अंतरराष्ट्रीय मंच पर बात को परमाणु हथियारों की रेस को कमजोर करने की खूब होती हैं पर हकीकत में इसके उलट हो रहा है।

अमरीका के प्रेसिडेंट इलेक्ट डोनाल्ड ट्रंप के विचार सुनकर तो नहीं लगता कि न्युक्लियर हथियारों की रेस थमेगी।

 जब तक रूस और अमरीकापरमाणु हथियार बनाना पूर्णत: बंद नहीं कर देते तब तक न्युक्लियर रेस जारी रहेगी।

 भारत तो परमाणु हथियारों के प्रति जिम्मेदारी समझने वाला अव्वल दर्जे का देश है।

अपनी सीमा महफूज रखने के लिए हम अपनी क्षमता बढ़ा रहे हैं।

 हमें चीन और पाकिस्तान के परमाणु खतरे से भयभीत होने की जरूरत कतई नहीं है।

 हमारे पास अपनी तकनीक, दक्ष वैज्ञानिक और अपने परमाणु रिएक्टर हैं।

 भारत एशिया में कतई पीछे नहीं रहने वाले।

सौजन्य – पत्रिका।

