रोमिंग की विदाई (हिन्दुस्तान)।

कुछ चीजों का होना लगभग तय होता है, लेकिन वे किसी शुभ घड़ी या महत्वपूर्ण मौके की तलाश में टलती रहती हैं।

 मोबाइल सेवा पर रोमिंग शुल्क के खत्म होने का मामला लगभग ऐसा ही है।

 मोबाइल फोन सेवा से रोमिंग शुल्क के सिरदर्द को खत्म करना ही होगा, यह बहुत पहले ही तय हो गया था।

 शायद तभी, जब सरकारी दूरसंचार सेवा भारत संचार निगम लिमिटेड यानी बीएसएनएल ने इसे नमस्कार कह दिया था।

 इंतजार बस यही था कि यह काम कब और कैसे होगा।

 हालांकि इसमें भी दो साल लग गए।

 अब जब निजी क्षेत्र की सबसे बड़ी टेलीकॉम कंपनी एयरटेल ने देश के भीतर लगने वाले रोमिंग शुल्क को पूरी तरह से खत्म कर दिया है, तो देश में दूरसंचार का एक नया अध्याय शुरू हो गया है।

 हालांकि एयरटेल ने विदेशों में लगने वाले अंतरराष्ट्रीय रोमिंग शुल्क में भी भारी कटौती की है, लेकिन फिलहाल हम चर्चा देश भीतर लगने वाले रोमिंग शुल्क तक ही सीमित रखेंगे।

 बेशक इसका श्रेय इस क्षेत्र में आई नई कंपनियों द्वारा पेश की जा रही चुनौती को दिया जा रहा है।

 पर इसे इस तरह भी देखा जाना चाहिए कि इस शुल्क को देर-सवेर हटना ही था, नई स्पद्र्धा के दबाव ने इसे जल्द कराने का माहौल तैयार कर दिया।

, आम उपभोक्ताओं के लिए रोमिंग शुल्क जो समस्याएं पैदा करता था, वे बहुत ज्यादा परेशान करने वाली थीं।

 शुल्क के भार से बचने के लिए लोग यात्रा के समय मोबाइल डाटा बंद कर देते हैं।

 कई लोग तो मोबाइल फोन तक बंद कर देते हैं।

 समस्या उन कर्मचारियों, व्यवसायियों और छात्रों के लिए सबसे ज्यादा थी, जिन्हें एक टेलीफोन सर्किल से दूसरे टेलीफोन सर्किल के बीच अक्सर आना-जाना पड़ता था।

 ऐसे लोग अक्सर एक से ज्यादा सिम कार्ड रखते थे, हर जगह का एक स्थानीय सिम कार्ड, यानी बातचीत और इंटरनेट का इस्तेमाल लगातार चलता रहे और कहीं भी रोमिंग शुल्क न भरना पडे़।

 भारतीय रेलवे की सिटी श्ॉटल सेवा में रोजाना यात्रा करने वाले ऐसे बहुत से लोग आपको दिख जाएंगे, जो बीच सफर में अपने मोबाइल के सिमकार्ड बदल रहे होते हैं।

 इसीलिए भारत एक से ज्यादा सिम कार्ड वाले मोबाइल फोन का सबसे बड़ा बाजार बनकर उभरा है।

 जाहिर है, बहुत से उपभोक्ताओं ने रोमिंग शुल्क को मात देने का तरीका अपने ढंग से निकाल लिया था, लेकिन उनके लिए भी यह एक समस्या तो थी ही।

 बाकी के लिए यह ज्यादा बड़ी मुसीबत थी, क्योंकि थोड़ी सी लंबी यात्रा का अर्थ था उनके मोबाइल बिल का बढ़ जाना।

, यह कहानी अब बदल गई है।

 निजी क्षेत्र में यही होता है, स्पद्र्धा हर कहानी को बदल देती है।

 भारत में निजीकरण को लेकर कई तरह के विचार चलते हैं, लेकिन निजीकरण के फायदों का सबसे अच्छा उदाहरण निजी क्षेत्र ही है।

 एक दौर था, जब भारत सरकार का एक मंत्रालय पूरे देश के संचार की बागडोर संभालता था।

 टेलीफोन कनेक्शन के लिए लोगों को बरसों इंतजार करना होता था।

 माना जाता था कि टेलीफोन पैसे और प्रतिष्ठा वाले लोगों के ही काम की चीज है।

 फिर देश में एक साथ मोबाइल फोन और निजीकरण ने पांव रखे।

 भारी विरोध भी हुआ, लेकिन देखते ही देखते मोबाइल फोन आम लोगों और गरीबों तक के हाथ में पहंुचने लग गया।

 सवा अरब की आबादी वाले देश में आज एक अरब से ज्यादा मोबाइल फोन कनेक्शन हैं।

 बाजार का आकार बढ़ा है, तो कमाई को नया विस्तार भी मिला है।

 पिछले लगभग दो दशक से दूरसंचार सेवा देश का सबसे ज्यादा तरक्की करने वाला कारोबार बन चुकी है।

 आज जब हम रोमिंग शुल्क हटने पर खुश हो रहे हैं, तो इस इतिहास के सबक याद रखने भी जरूरी हैं।

, सौजन्य- हिन्दुस्तान।

