दिखावे की हमदर्दी   (दैनिक जागरण )।

गत रविवार को अयोध्या के निकट बीकापुर विधानसभा उपचुनाव के प्रचार में भाषण देते हुए ‘ऑल इंडिया मजलिस-ए-इत्तेहादुल’ के अध्यक्ष व सांसद असादुद्दीन ओवैसी ने ‘जय भीम, जय मीम’ का नारा देते हुए मुसलमान-दलित गठजोड़ का आह्वान किया।

 इस गठजोड़ के ऐतिहासिक महत्व को रेखांकित करते हुए एमआइएम के प्रत्याशी प्रदीप कोरी ने कहा कि जब दलित और मुसलमान एक हो जाते हैं तो मुल्क में ताजमहल और लाल किले का निर्माण होता है।

 उन्होंने कहा कि इस गठजोड़ में बादशाह मुसलमान थे और मजदूरी का काम दलितों ने किया था।

 चुनावी अभियान में ओवैसी के सहयोगी ने सच में एक वास्तविकता को उजागर किया है, क्योंकि भूतकाल में और आज भी जहां इस्लाम का शासन रहा है, उस व्यवस्था में शेष हिंदू समाज के साथ दलित वर्ग का भी स्थान गुलामों या मजदूरों जैसा ही रहा है।

 ओवैसी और कोरी के बयान से हैदराबाद विश्वविद्यालय के दलित छात्र रोहित वेमुला की दुर्भाग्यपूर्ण आत्महत्या प्रासंगिक हो जाती है, जिसके बहाने से हिंदू समाज को तोड़ने का काम हो रहा है।

, यह कटु सत्य है कि भारतीय समाज में जातिभेद है और समाज के वंचित वर्ग के साथ भेदभाव अभी पूरी तरह खत्म नहीं हो पाया है।

 परंतु भारत में मुसलमानों के साथ भेदभाव की शिकायत निराधार है।

 इस देश में करीब आठ सौ सालों तक मुसलमानों का राज रहा, जिस दौरान यहां के बहुसंख्यकों को निरंतर तलवार के खौफ के साये में रहना पड़ा।

 उन्हें ‘जजिया या जान’ का विकल्प चुनने के लिए मजबूर होना पड़ा।

 अगस्त 1947 से पूर्व का अखंड भारत आज भारत-पाकिस्तान-बांग्लादेश में विभाजित है।

 पाकिस्तान घोषित इस्लामी राष्ट्र है तो बांग्लादेश में भी इस्लामी कट्टरपंथ चरम पर है।

 इन दोनों देशों में अल्पसंख्यक चाहे वे हिंदू, सिख, ईसाई या बौद्ध हों, का जीना दूभर है।

 वहीं भारत की सनातन संस्कृति के अनुरूप यहां अन्य अल्पसंख्यकों के साथ पारसी (जिनकी संख्या नगण्य है) और मुसलमान अपनी पहचान बनाए हुए पूर्ण अधिकारों के साथ सम्मानपूर्वक जीवनयापन कर रहे हैं।

, यह सही है कि मुस्लिम समाज पिछड़ा हुआ है, किंतु इसका कारण क्या सामाजिक भेदभाव है।

1विभाजन के समय मुस्लिम समाज का जो अभिजात्य और संपन्न तबका था वह तो पाकिस्तान चला गया।

 खंडित भारत में जो शेष मुसलमान रह गए, उनमें से अधिकांश 18वीं सदी में रहना चाहते हैं।

 बहुपत्नी, परिवार नियोजन से विरक्ति, मदरसा शिक्षा से अतिशय लगाव, औरतों को पर्दे में कैद रखना आदि मुसलमानों की बुनियादी समस्याएं हैं, जिनसे उनका आर्थिक पक्ष प्रभावित है।

 न तो मुस्लिम समुदाय और न ही उनके वोट बैंक पर निगाह रखने वाले सेक्युलरिस्ट राष्ट्र की मुख्यधारा में शामिल होने के लिए उन्हें प्रेरित करते हैं।

 हिंदू समाज में भेदभाव के खिलाफ आवाज कई सौ वर्ष पूर्व ही मुखर होनी शुरू हुई थी और इसलिए स्वतंत्र भारत में संविधान सभा ने जब वंचित वर्ग के लिए आरक्षण की व्यवस्था की तो हिंदू समाज ने उसका समर्थन किया।

 आरंभ में आरक्षण की व्यवस्था केवल दस वर्ष के लिए थी, जो आज तक निरंतर जारी है।

 यह इसलिए संभव हुआ, क्योंकि प्रबुद्ध हिंदू समाज सदियों से दलितों के साथ जो अन्याय होता रहा है उसका परिमार्जन करना चाहता है।

 इस्लाम में सबकी बराबरी का दावा तो किया जाता है, किंतु मुस्लिम समाज भी कई खंडों में बंटा हुआ है।

, बाबा साहब अंबेडकर ने मुसलमानों में व्याप्त जाति व्यवस्था की पहचान की थी-अशरफ , अजलफ और अर्जल।

 जब मुस्लिम समुदाय अपने यहां मौजूद जाति व्यवस्था को ध्वस्त नहीं कर पाया तो हिंदू समाज के दलितों-वंचितों के साथ कैसे न्याय कर पाएगा।

1दलित और मुस्लिम गठबंधन से अल्पकाल के लिए राजनीतिक हित तो सध सकते हैं, किंतु उससे सामाजिक न्याय के लक्ष्य की प्राप्ति का दावा खोखला है।

 मुसलमानों का बंधुत्व मुसलमानों तक ही सीमित है, बाकी उनके लिए काफिर हैं।

 डॉ. अंबेडकर ने लिखा है-‘‘मुस्लिम राजनीति अमीर-गरीब के बीच के भेद, पूंजी और श्रम, जमींदार और बंधुआ, तर्क और अंधविश्वास जैसे जीवन के प्राथमिक पहलुओं पर कोई ध्यान नहीं देती।

 मुस्लिम राजनीति केवल एक भेद को मानती है और वह है हिंदू और मुसलमानों के बीच का अंतर।

 जीवन के अन्य पंथनिरपेक्ष पहलुओं के लिए मुस्लिम राजनीति में कोई स्थान नहीं है।

’’, दलितों के लिए काम करने वाले नेताओं में से स्वतंत्रता पूर्व अग्रिम पांत में रहे जोगेंद्रनाथ मंडल ने तो इस विकृति को जिया है।

 बंगाल में 1946 में बनी सुहरावर्दी सरकार में मंत्री रहे जोगेंद्रनाथ मंडल ने हर कदम पर मुस्लिम लीग का समर्थन किया।

 विभाजन के बाद बनी पाकिस्तान सरकार में कानून और श्रम मंत्री बने।

 पाकिस्तान की संविधान सभा, जिसमें मुहम्मद अली जिन्ना को गवर्नर पद की शपथ दिलाई गई थी, उस सभा की अध्यक्षता जिन्ना के कहने पर जोगेंद्र नाथ मंडल ने की थी।

 किंतु जल्द ही ‘दलित-मुस्लिम भाई भाई’ नारे का यथार्थ उनके सामने आ गया।

 पाकिस्तान का लक्ष्य पा लेने के बाद मुस्लिम लीग अपने दर उल इस्लाम को काफिरों से मुक्त करने के एजेंडे पर जुट गई।

 1दलितों को मुस्लिम कट्टरपंथियों के भयावह उत्पीड़न का शिकार होना पड़ा।

 आठ अक्टूबर, 1950 को तत्कालीन पाकिस्तानी प्रधानमंत्री लियाकत अली को भेजे त्यागपत्र में उन्होंने लिखा, ‘‘सिलहट जिले के हबीबगढ़ में हिंदुओं, खासकर अनुसूचित जाति के लोगों के साथ पुलिस और सेना का बर्बर अत्याचार विस्तार से बताने योग्य है।

 स्थानीय पुलिस और मुसलमानों ने निदरेष औरतों-मर्दो को बर्बरतापूर्वक प्रताड़ित किया, औरतों की आबरू लूटी गई, उनके घरों को तोड़कर उनके सामान लूटे गए।

, शहर में जहां भी हिंदू दिखे, उन्हें मार डाला गया।

 पुलिस के आला अधिकारियों की मौजूदगी में सब कुछ होता रहा।

’’ आगे उन्होंने लिखा है कि ढाका और पूर्वी बंगाल में करीब 10000 हिंदू मारे गए हैं।

 पश्चिमी पंजाब में अनुसूचित जाति के एक लाख लोग थे।

 बड़ी संख्या में इनका मतांतरण किया गया है।

 शरीआ की व्यवस्था में केवल मुसलमान ही शासक हैं, बाकी जिम्मी (जान बख्शने के बदले जजिया देने वाले गैर मुस्लिम) हैं।

 मैं अपनी आत्मा पर इस झूठ और छलावे का और बोझ ढो नहीं सकता।

 इसलिए आपके मंत्रिमंडल से त्यागपत्र दे रहा हूं।

 मुस्लिम लीग की उस रणनीति को अब ‘ऑल इंडिया मजलिस ए इत्तेहादुल मुसलमीन’ ने अपना लिया है।

 दलित-मुस्लिम गठजोड़ से दलितों के उत्थान का सपना मूर्खो की दुनिया में रहना है।

 इस गठजोड़ के बड़े पैरोकार कम्युनिस्ट हैं, जिन्होंने पाकिस्तान का सृजन साकार किया।

 दलित-मुस्लिम गठजोड़ का समर्थन कर कम्युनिस्ट शेष भारत के दलितों को भी इस्लामी तलवार के नीचे लाने का ही काम करेंगे।

 क्या इतिहास अपने को दोहराएगा।

,  , सौजन्य :- दैनिक जागरण  ,9.02.2016,बलबीर पुंज ( भाजपा के राज्यसभा सदस्य हैं)।

