विशाल बरगद के नीचे (हिन्दुस्तान)।

महेंद्र मधुकर।

बाहर धूप है।

 आसमान में बादल नहीं।

 हमारा चलना जारी है।

 एक बरगद का वृक्ष दिखाई पड़ता है।

 हमारी थकान को राहत मिलती है।

 सचमुच जीवन अनोखा है।

 इसमें जितनी शीतलता है, उतना ही ताप है।

 जीवन के संघर्ष हमें विचलित करते हैं, पर हम उन्हें धीरे-धीरे पसंद भी करने लगते हैं।

 इसी बेचैनी से अपने विचारों की दुनिया रचते हैं और अपनी ही सृष्टि को देखकर अचंभित भी हो जाते हैं।

, फ्रांस की एक नर्तकी से किसी ने पूछा, तुम नाचती क्यों हो।

 उसने कहा- अगर मैं यह जानती, तो नाचती ही क्यों।

 कथाकार शरतचंद्र चटर्जी उन दिनों बर्मा में थे, वहीं से वह कलकत्ता (अब कोलकाता) की देश पत्रिका में अपने उपन्यास मेझदी (मंझली दीदी) किस्तों में छपने को भेजते थे।

 वह जब कलकत्ता आए, तो अपने मित्र से उन्होंने पढ़कर पूरी कथा सुनाने को कहा।

 कथा सुनते-सुनते वह चिल्ला पड़े- नहीं, यह मेरी रचना नहीं हो सकती।

 मैं इतना निष्ठुर कैसे।

 एक नन्हे बच्चे पर मैंने इतना जुल्म ढाया।

 कलाकार की यह पीड़ा रचना को स्वतंत्र कर देती है।

, मन की तरह शरीर में भी जीव शैवालों की रचना होती रहती है।

 यह ‘मेटाबोलिज्म’ हमें सक्रिय रखता है।

 दुनिया इसलिए सुंदर लगती है कि यह हमेशा नई हो रही है।

 ऋषियों ने तभी तो कहा था- देखो, यह सारा विश्व देवता का काव्य है, यह न कभी मरता है, न जीर्ण होता है- पश्य देवस्य काव्यं न ममार न जीर्यते।

, हमें रास्ता दिखाने वाले सद्गुरु, हमारे बुजुर्ग, हमारे जीवन-पथ के छायादार बरगद की तरह हैं, जो हमें अपनी जड़ों से जोड़ते हैं, बाहर-भीतर का समन्वय सिखाते हैं, हरेपन का संसार रचते हैं और ये विशाल बरगद हमारी जीवन-यात्रा के पड़ाव बन जाते हैं।

, सौजन्य- हिन्दुस्तान।

