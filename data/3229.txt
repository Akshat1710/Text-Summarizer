जलवायु परिवर्तन मसले पर बंद करें अमेरिका के इर्दगिर्द विचरण(बिजनेस स्टैंडर्ड)।

जलवायु परिवर्तन की योजना बनाते समय हमें अमेरिका की बाट क्यों जोहनी चाहिए।

 ऐतिहासिक रूप से अमेरिका दुनिया में ग्रीन हाउस गैसों के उत्सर्जन के लिए सबसे अधिक जिम्मेदार है।

 यह गैस पृथ्वी की सतह पर बढ़ रही गर्माहट के लिए जिम्मेदार है।

 सालाना आधार पर अमेरिका चीन के बाद दूसरा सबसे बड़ा उत्सर्जक है।

 अमेरिका जो भी कदम उठाता है वह जलवायु परिवर्तन के साथ लड़ाई में बहुत बड़े अंतर की वजह बनता है।

 वह अन्य को कदम उठाने को मजबूर करता है।

 जलवायु परिवर्तन को नकारने के करीब तीन दशक बाद अमेरिका ने कहा है कि बस अब बहुत हो चुका।

 राष्टपति बराक ओबामा ने कहा है कि जलवायु परिवर्तन एक हकीकत है और अमेरिका को कदम उठाना ही होगा।

 अमेरिका ने इच्छित राष्ट्रीय प्रतिबद्घता सहयोग (आईएनडीसी) की घोषणा की है।

 यह जलवायु संधि सचिवालय के लिए उसका उत्सर्जन घटाने का ढांचा है।

, इसे लेकर दुनिया में उत्साह का माहौल है लेकिन मेरे सहयोगी चंद्रभूषण और मैं इस बात से असहमत हैं।

 हमने अपनी हालिया प्रकाशित रिपोर्ट कैप्टन अमेरिका में जो शोध प्रस्तुत किया है वह कुछ ऐसे असहज करने वाले तथ्य सामने लाती है जिसके आधार पर उस उत्साह और उत्सवधर्मिता पर पानी फिर सकता है।

 जलवायु परिवर्तन पर अमेरिका की कार्ययोजना न तो महत्त्वाकांक्षी है और न ही समतामूलक।

 यह केवल एक कामचलाऊ योजना है।

 इस योजना के तहत उत्सर्जन में होने वाली कमी नाममात्र की होगी।

 उत्सर्जन में कमी का जो भी लक्ष्य हासिल होगा, अतिशय उपभोग इसका फायदा हासिल नहीं होने देगा।

 हमारा निष्कर्ष यही कहता है कि दुनिया के भविष्य के लिए अमेरिकी जीवनशैली को बदलना अनिवार्य है।

, अमेरिकी नागरिक समाज के हमारे मित्र यकीनन हम पर यह आरोप मढ़ेंगे कि हम रिपब्लिकन पार्टी के हाथों खेल रहे हैं।

 जलवायु परिवर्तन की चर्चा में खपत पर होने वाली बहस में हमारा मानना यह है कि हमारे निष्कर्ष उनकी आशंकाओं को ही बल देंगे।

 पूरी दुनिया उनकी मुक्त बाजार व्यवस्था से निजात चाहती है।

 हम भी मुक्त बाजार समर्थक मित्रों से सहमत होते बशर्ते कि हमारे सामने निम्र परिस्थितियां नहीं होतीं।

 पहला, अमेरिका किसी भी तरह कम कार्बन व्यवस्था की ओर नहीं बढ़ रहा है।

 ऐसे में यह मानने की कोई वजह नहीं है कि अगर उसकी मौजूदा योजना महत्त्वाकांक्षी नहीं है तो भी यह भविष्य में उसमें बदलाव लाएगा ताकि जलवायु परिवर्तन से निपटने की दिशा में और तेज पहल की जा सके।

दूसरी बात, अधिक गंभीरता से देखा जाए तो जलवायु परिवर्तन के खतरे वास्तविक हैं और उन पर तत्काल कदम उठाने होंगे।

 भारत में हमें मौसम के उतार-चढ़ाव के रूप में इसका असर देखने को मिलने लगा है।

 इनकी वजह से लोगों की जान तक जा रही है।

 दुनिया के सबसे गरीब लोग जिन्होंने उत्सर्जन में कभी कोई योगदान नहीं किया वे सबसे अधिक प्रभावित हो रहे हैं।

, तीसरी बात, कई सालों से अमेरिकी नागरिक समाज के मित्रों द्वारा हमें यही बताया जा रहा है कि हमें रिपब्लिकन पार्टी की सत्ता में वापसी से डरना चाहिए क्योंकि वे अमेरिकी जलवायु परिवर्तन नीति की छवि को पूरी तरह समाप्त कर देगा।

 जब एक डेमोक्रेट राष्टपति बनता है तो कहा जाता है हमें अपनी आवाज नीची रखनी चाहिए, समझदारी दिखानी चाहिए और ‘उदार’ लोगों को जलवायु परिवर्तन से निपटने देना चाहिए।

 दरअसल कई सालों से हम ऐसी ही बातों के बंधक बने हुए हैं।

 कई दशक बीत चुके हैं और ग्रीनहाउस गैसों का उत्सर्जन लगातार बढ़ रहा है।

, हमारी चिंता दूसरी है।

 अमेरिकी जीवनशैली और खपत का रुझान ऐसा है कि हर किसी में उसकी आकांक्षा पैदा होगी।

 हर कोई अमेरिकी बनना चाहता है।

 विकासशील देशों का नागरिक या तो अमेरिका में रहना चाहता है या फिर अमेरिकी की तरह रहना चाहता है।

 लेकिन वैसी जीवनशैली के साथ जलवायु परिवर्तन की समस्या का मुकाबला करना संभव नहीं है।

 अगर अमेरिका के जीवन जीने के अंदाज में बदलाव नहीं आया तो बाकी लोग उसका अनुसरण करना जारी रखेंगे।

 स्पष्टï है कि बिना लोगों की जीवनशैली बदले जलवायु परिवर्तन से निपटना संभव नहीं है।

, जलवायु परिवर्तन की मांग यह है कि दुनिया एकजुट हो और उससे निपटने के लिए सामूहिक कदम उठाए।

 अमेरिका दुनिया की सबसे ताकतवर अर्थव्यवस्था वाला मुल्क है वह एक तरह से दुनिया का नेतृत्वकर्ता है।

 उसे जलवायु परिवर्तन से निपटने की विश्वसनीय और सार्थक दिशा तय करनी चाहिए।

 अगर ऐसा नहीं हुआ तो दुनिया को बचाने की कवायद विफल हो जाएगी।

, इस बात पर ध्यान देना भी आवश्यक है कि अमेरिका अभी जितने कम कदम उठाएगा, भविष्य के लिए उतना ही बुरा होगा।

 वह जितनी देरी करेगा, भारत तथा अफ्रीका के देशों जैसे विकासशील समाज के पास भविष्य के विकास की गुंजाइश उतनी ही कम होती चली जाएगी।

 सबसे बुरी बात यह है कि इन देशों को उत्सर्जन कम करने के लिए उच्च लागत वाले बदलाव अपनाने होंगे।

 इससे न केवल बदलाव का बोझ हम पर आ जाएगा बल्कि इसका अर्थ यह भी होगा कि अमेरिका कम उत्सर्जन वाले विकास को नहीं अपनाएगा।

 यह सबके लिए घातक है।

, वक्त आ गया है कि हम अमेरिका के इर्दगिर्द विचरण करना छोड़ें और सच का सामना करें।

 जलवायु परिवर्तन पर अमेरिकी रुख के चलते ही आज दुनिया खतरे में आ गई है और जल्द ही हालात और बुरे होंगे।

 वर्ष 1992 में जब जलवायु परिवर्तन संबंधी ढांचे पर हस्ताक्षर हुए थे, अमेरिका तब से ही दूसरों को आरोपित करने और अपने कदमों को सही साबित करने की कोशिश करता रहा है।

 अब वक्त आ गया है कि हम सब रक्षात्मक रुख अपनाना बंद करें।

 पृथ्वी की रक्षा के लिए यह जरूरी है।

, सौजन्य :- बिजनेस स्टैंडर्ड ,13.10.2015,लेखिका:-सुनीता नारायण।

