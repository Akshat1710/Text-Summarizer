असहिष्णुता की बहस में तीन खान  ( दैनिक भास्कर )।

अपनी आत्मकथामें हिंदी फिल्मों के मूल सुपरस्टार दिलीप कुमार ने बताया है कि उन्हें फिल्मी परदे के लिए अपना नाम कैसे मिला।

 बॉम्बे टॉकीज की मालकिन देविका रानी ने उन्हें कहा, ‘यूसुफ, मैं अभिनेता के रूप में आपको लॉन्च करने के बारे में सोच रही थी और मैंने महसूस किया कि यदि आप परदे के लिए कोई दूसरा नाम रख लें तो यह कोई बुरा विचार नहीं होगा।

 एक ऐसा नाम, जिससे आपकी पहचान हो, जो दर्शकों के लिए आपसे जुड़ने के लिए आसान हो और उस रोमांटिक छवि के अनुकूल हो, जो आप परदे पर अवश्य हासिल करेंगे।

 मुझे लगता है कि दिलीप कुमार बहुत अच्छा नाम रहेगा।

 अापको कैसा लगा।

’ किताब में यह वास्तविकता अनकही ही रह गई कि देविका रानी संभवत: यह कहना चाहती होंगी कि 1940 के दशक के भारत में मुस्लिम नाम नहीं चलेगा।

 इस प्रकार नेहरू के बहुधर्मी भारतीय लोकतंत्र के युग में पहले महान हीरो का नया नामकरण किया गया दिलीप कुमार।

, बरसों से बॉलीवुड पर हावी खान त्रिमूर्ति के सामने नाम बदलने का ऐसा कोई दबाव नहीं है।

 यह आश्वस्त करने वाला संकेत है कि भारतीय लोकतंत्र ने काफी फासला तय कर लिया है : उनमें से प्रत्येक ‘मेरा नाम खान है’ का बैज़ गर्व के साथ अपनी शर्ट पर टांक सकता है।

 परदे के उनके नाम शायद ज्यादा परिचित हों : शाहरुख छह फिल्मों में राहुल बने हैं, सलमान 15 फिल्मों में प्रेम बने हैं (ऐसा लगता है कि आमिर किसी खास नाम को तरजीह नहीं देते)।

 और फिर भी दुनिया उन्हें हिंदी फिल्मी हीरो की उस महान परंपरा की विरासत का गौरवान्वित वारिस मानती है, वह, जो दिलीप कुमार से शुरू होती है।

 ऐसे कोई सबूत नहीं हैं कि भारतीय मुस्लिम के रूप में उनकी पहचान कभी उनकी सितारा हैसियत में बाधक बनी हो।

 सलमान और आमिर तो कम से कम फिल्मी परिवारों से आए हैं, लेकिन शाहरुख की ऐसी कोई पृष्ठभूमि नहीं रही है।

, कुछ साल पहले केवल एक बार खान उपनाम के कारण विवाद होता दिखा, जब शिवसेना ने उनकी फिल्म ‘माय नेम इज खान’ को निशाना बनाया था।

 वह शाहरुख के इस बयान से खफा थी कि पाकिस्तानी खिलाड़ियों को भी इंडियन प्रीमियर लीग में खेलने देना चाहिए।

 शिवसेना प्रवक्ता ने कहा था, ‘ये शाहरुख नहीं, बल्कि उनके भीतर का खान कह रहा है।

’ और इसके बावजूद तीनों की प्रभावी छवि ऐसे चंद नायकों में बनी रही, जो धार्मिक सीमाअों के परे लोकप्रिय हैं।

 फिर चाहे उत्साह के साथ गणेशोत्सव मनाने वाले सलमान हों, अतुल्य भारत अभियान के ब्रैंड एम्बेसेडर आमिर हों या वे शाहरुख हों, जिनके फैन ‘लुंगी डांस’ करने के लिए उनके पीछे पड़ जाते है।

, इसके बावजूद पिछले कुछ हफ्तों में ‘असहिष्णुता’ की बहस में अचानक तीनों खान को भारतीय मुस्लिम के रूप में अपनी स्थिति स्पष्ट करने पर मजबूर किया जा रहा है।

 मैंने शाहरुख का वह इंटरव्यू लिया था, जिसने सबसे पहले विवाद खड़ा किया।

 उसमें उन्होंने उन लोगोें के प्रति गुस्सा दिखाया था, जो उनकी देशभक्ति पर सवाल उठा रहे थे।

 युवाओं मंे बढ़ते अधैर्य की पृष्ठभूमि में ‘असहिष्णुता’ पर सहजता से बोलते हुए शाहरुख ने टिप्पणी की थी, ‘धर्मनिरपेक्ष होकर एक देशभक्त के रूप में आप घोर अपराध करते हैं।

’ बेबाकी से अपनी राय रखने वाले एक अभिनेता की ओर से यह बिल्कुल तर्कसंगत जवाब था।

 किंतु भगवा ब्रिगेड के एक तबके के लिए उन्हें ‘राष्ट्र विरोधी’ घोषित करने और उन्हें पाकिस्तान चले जाना चाहिए जैसी मांग करने के लिए इतना पर्याप्त था।

, अब मुश्किल से एक पखवाड़े बाद आमिर को अपनी पत्नी का कुछ माह पूर्व दिया यह सुझाव जाहिर करने के लिए आक्रोश भुगतना पड़ रहा है कि शायद उन्हें देश छोड़ने पर विचार करना चाहिए, क्योंकि असुरक्षा के इस माहौल में उन्हें बच्चों की सुरक्षा को लेकर चिंता होती है।

 अभिनेता ने कहा कि यह ‘विनाशक’ बयान है और ‘बढ़ती बेचैनी’ को व्यक्त करता है।

 ‘राष्ट्रविरोधी’ और ‘पाकिस्तान जाअो’ का अलाप फिर शुरू होने के लिए इतना पर्याप्त था।

 सवाल यह है कि शाहरुख और आमिर को सेलेब्रिटी के रूप में या ऐसे भारतीय मुस्लिम के रूप में निशाना बनाया ज रहा है, जो संयोग से सार्वजनिक क्षेत्र के महत्वपूर्ण लोग हैं।

 यदि रणवीर या ऋतिक ‘असहिष्णुता’ की बहस में शामिल होते हैं तो क्या उन्हें भी इसी तरह अपशब्दों का सामना करना पड़ेगा।

 निश्चित ही यहां पर सितारे और उनके उपनाम का संबंध है।

 उनकी टिप्पणियों ने उन्हें आसान निशाना बना दिया, क्योंकि समाज में ऐसा तबका है, जो हमेशा ऐसे भारतीय मुस्लिम की राष्ट्रभक्ति पर सवाल उठाएगा, जो किसी विवाद में पड़ेगा।

 दिलीप कुमार को भी ‘पाकिस्तानी एजेंट’ और ‘पाक से सहानुभूति’ रखने वाला कहा गया था, जब उन्हें पाकिस्तान सरकार ने ‘निशान-ए-पाकिस्तान’ से नवाज़ा था।

 एक पाकिस्तानी से विवाह करने के कारण सानिया मिर्जा की देशभक्ति पर सवाल उठाने वालों ने उन्हें रोने पर मजबूर कर दिया था।

, आप दलील दे सकते हैं कि मेगा स्टार को भारतीय मुस्लिम के डर को बढ़ाने की बजाय अपनी भावनाओं को व्यक्त करते समय सावधानी बरतनी चाहिए।

 किंतु आप इनकार नहीं कर सकते कि एक ऐसी गरम दिमाग हिंदू ब्रिगेड है, जो ‘दूसरों’ को उनके धर्म के आधार पर खलनायक और विश्वास के लायक बताने के लिए हर मौके की ताक में रहती है, लेकिन दबा-छिपा ‘वे’ बनाम ‘हम’ का ध्रुवीकरण है, जो लोकप्रिय हस्तियों को भी उन लोगों के दबाव का शिकार बना देता है, जो तीनों खान को निशाना बनाकर राजनीतिक फायदा उठाने के इंतजार में रहते हैं।

 जनमत का यह ध्रुवीकरण, खासतौर पर हमेशा आक्रोश में रहने वाले सोशल मीडिया पर, ही ‘असहिष्णुता’ की बहस के केंद्र में है।

 जहां किसी भी विपरीत विचार को ‘राष्ट्र-विरोधी’ विचार की तरह देखा जाता है।

 दुख की बात है कि छद्‌म-राष्ट्रवाद के हिंसक उन्माद में यह तथ्य भुला दिया गया है कि 21वीं सदी के भारत में एक बड़ा तबका हिंदू-मुस्लिम विभाजन के परे जाना चाहता है।

 शाहरुख और आमिर वास्तव में इस नए भारत के ही प्रतीक हैं, दोनों ने अंतरधार्मिक विवाह किए हैं, जो इस बदलाव को रेखांकित करते हैं।

 अपने खास अंदाज में शाहरुख ने मुझसे कहा, ‘हमारे परिवार में हम पटाखे फोड़कर ईद मनाते हैं और सिवैया बनाकर दिवाली।

’, पुनश्च:मजेकी बात है कि हिंदुत्व ब्रिगेड ने सलमान खान को सीधे हमले से बख्श दिया है, जबकि याकूब मेमन की फांसी पर उनके विवादित ट्वीट पर प्रदर्शन हुए थे।

 संभव है कि सलमान इसलिए अधिक सुरक्षित हैं, क्योंकि उन्होंने पिछले साल अहमदाबाद के उपनगर में नरेंद्र मोदी के साथ पतंग उड़ाई थी।

 फोटो खिंचाने के इस अवसर को प्रधानमंत्री की अल्पसंख्यक विरोधी छवि बदलने के प्रयास के रूप में देखा गया था।

 क्या आमिर शाहरुख को ऐसा ही कुछ करने की जरूरत है।

,  ।

सौजन्य :- दैनिक भास्कर , 27.11.2015,राजदीप सरदेसाई (वरिष्ठपत्रकार )।

