कट्टरता के खिलाफ खड़े होने का वक्त (अमर उजाला : Editorial)।

पेरिस में जेहादी हमलों के बाद देश की मुस्लिम संस्थाओं ने यह बताने की कोशिश की है कि वे आईएस का पूरी तरह से विरोध करते हैं।

 इस संदर्भ में इमामों और इस्लामी शिक्षा संस्थाओं की तरफ से वक्तव्य आए हैं तथा महानगरों की सड़कों पर प्रदर्शन भी हुए हैं, जिनमें आईएस के खिलाफ जोरदार नारे लगे हैं।

 यह घटनाक्रम स्वागतयोग्य है, क्योंकि आम तौर पर देश के मुसलमान तभी आवाज उठाते हैं, जब उन्हें लगता है कि उन्हें निशाना बनाया जा रहा है।

 लेकिन इस प्रदर्शन से यह स्पष्ट हुआ है कि भारतीय मुस्लिम आईएस का पुरजोर विरोध करते हैं।

 देश में मुस्लिम आबादी काफी है, लेकिन आईएस से जुड़ने वाले भारतीय नौजवानों की संख्या सौभाग्य से इतनी कम रही कि उसकी कोई गिनती ही नहीं है, जबकि समूचे यूरोप से पचास हजार से भी ज्यादा नौजवान आईएस से जुड़े।

 लेकिन इसका मतलब यह नहीं है कि अपने देश में वहाबी इस्लाम का कोई असर ही नहीं है।

, अगर असर न हुआ होता, तो इस देश में पॉपुलर फ्रंट ऑफ इंडिया जैसी संस्थाएं नहीं दिखतीं, जिसने केरल में एक प्रोफेसर का हाथ काटा था।

 और सिमी जैसी संस्थाएं नहीं दिखतीं, जिनका मकसद ही वहाबी इस्लाम का प्रचार है।

 दुनिया भर में वहाबी इस्लाम का प्रसार करने में सऊदी अरब ने दशकों से भूमिका निभाई है, जिसका यहां भी असर हुआ है।

, वहाबी इस्लाम के प्रसार का सिलसिला 911 के बाद शुरू हुआ, जब अमेरिका ने आतंकवाद के खिलाफ हल्ला बोला।

 मुझे याद है कि उस हमले के बाद कहीं भी मुसलमानों के साथ बात होती थी, तो वे कहते थे कि यह हमला मुस्लिम तो कर ही नहीं सकते, यहूदियों ने किया होगा।

 किताब लिखकर भी यह साबित करने की कोशिश की गई कि 911 खुद अमेरिका ने करवाया, ताकि इराक के साथ दोबारा लड़ाई लड़ी जा सके।

 फिर 2008 में जब मुंबई पर आतंकवादी हमला हुआ, तो ऐसी बातें अपने देश में भी सुनने को मिलीं।

 यहां इस संदर्भ में 2611-आरएसएस की साजिश नाम से एक किताब भी छपी थी।

 दिग्विजय सिंह और अब्दुल रहमान अंतुले जैसे वरिष्ठ कांग्रेसी नेताओं ने उस किताब का खुलकर समर्थन भी किया।

 गनीमत है कि अभी ऐसी बातें नहीं हो रही हैं।

 पर वहाबी इस्लाम के खिलाफ देश में आंदोलन शुरू करने की जरूरत है।

, अगर ऐसा नहीं हुआ, तो हमारे मुस्लिम नौजवानों को बरगलाकर इराक और सीरिया ले जाना आसान हो जाएगा।

 यह स्थिति बहुत गंभीर है, क्योंकि पेरिस हमले के बाद पोप ने खुद स्वीकार किया है कि तीसरे विश्वयुद्ध की शुरुआत हो चुकी है।

 पेरिस हमले के कुछ ही दिन पहले आईएस ने एक रूसी विमान को ध्वस्त करने की जिम्मेदारी ली थी।

 अब उसने न्यूयॉर्क पर हमले की घोषणा की है।

 यानी धीरे-धीरे यह साबित हो रहा है कि हम वास्तव में तीसरे विश्वयुद्ध की ओर बढ़ रहे हैं।

 ऐसे में, यह बहुत जरूरी है कि हमारे राजनेता वहाबी इस्लाम के खिलाफ आंदोलन शुरू करें।

 यहां यह याद रखना जरूरी है कि भारतीय इस्लाम का चरित्र वहाबी इस्लाम की कट्टरता से बिल्कुल अलग है।

 अतः बाहर से आयातित धार्मिक कट्टरता के खिलाफ सामूहिक रूप से आवाज उठाना ही समय की मांग है।

 अगर हम अभी चूक गए, तो बहुत देर हो जाएगी।

-तवलीन सिंह।

सौजन्य :- अमर उजाला, 23.11.2015।

