संभलकर चलना होगा (राष्ट्रीय सहारा)।

टोटबंदी की पृष्ठभूमि या यों कहें कि विवशता में देश धीरे-धीरे नकदी-मुक्त अर्थव्यवस्था की तरफ बढ़ रहा है।

 लागू हो जाए तो यह आदर्श स्थिति होगी।

 जैसे स्वीडन ने यह कर दिखाया है, जहां पिछले साल कुल भुगतान का सिर्फ दो फीसद हिस्सा नकदी में किया गया।

 उम्मीद है कि 2020 तक यह आंकड़ा 0.5 फीसद पर आ जाएगा।

 लेकिन स्वीडन है और भारत भारत।

 यहां न तो स्वीडन जैसा आधारभूत ढांचा मौजूद है, और न ही लगभग हर व्यक्ति तक क्रेडिट काडरे, मोबाइल वॉलेट या दूसरी किस्म के डिजिटल-प्लास्टिक धन की पहुंच।

 आम लोगों में इन मुद्दों पर जागरूकता का भी भारी अभाव है।

 सुरक्षा के लिहाज से भी खासी चुनौतियां हैं।

 इंटरनेट कनेक्टिविटी की नाकाफी उपलब्धता, डिजिटल बैंकिंग सेवाओं की सीमाएं और आम लोगों के बीच इन माध्यमों को लेकर विास का अभाव आज भी बड़ी रु कावटें हैं।

 सिर्फ सत्ताईस फीसदी भारतीय इंटरनेट का इस्तेमाल कर रहे हैं।

 ग्रामीण इलाकों में यह आंकड़ा सिर्फ 13 फीसद है।

 क्रेडिट-डेबिट काडरे की पहुंच 38 फीसद लोगों तक ही है, और एटीएम मशीनों की संख्या दो लाख से थोड़ी ऊपर भर।

 क्रेडिट-डेबिट काडरे से भुगतान के लिए जरूरी पीओएस मशीनें भी फिलहाल साढ़े चौदह लाख ही हैं।

 जाहिर है, भारत में स्वीडन जैसी स्थितियां नहीं हैं, और हमारे लिए नकदी-मुक्त अर्थव्यवस्था बनने की चुनौती बड़ी है।

 लेकिन कोई शक नहीं कि नोटबंदी के झटके ने हमें उस दिशा में मजबूत धक्का दिया है, और काले धन की रोकथाम, करों की चोरी रोकने, लेन-देन को पारदर्शी बनाने और यहां तक कि बहुत से मामलों में नागरिकों की सुरक्षा की दिशा में भी यह बड़ा कदम हो सकता है।

 चुनौतियां बड़ी हैं, और सरकार उनका समाधान करने की दिशा में कदम बढ़ा रही है।

 प्रधानमंत्री खुद डिजिटल अर्थव्यवस्था को मजबूती से प्रोत्साहित कर रहे हैं।

 लेकिन ऐसे में आम आदमी को उन चुनौतियों के प्रति सतर्क और तैयार करना जरूरी है, जो नकदी-मुक्त यानी डिजिटल-प्लास्टिक धन के रास्ते में आती हैं।

 अभी पिछले अक्टूबर में करीब तीस लाख बैंक डेबिट काडरे का ब्योरा चोरी हो जाने का सनसनीखेज मामला सामने आया था।

 वित्तीय सुरक्षा में सेंध के इस गंभीर मामले के चंद सप्ताह बाद ही नोटबंदी घटित हो गई।

 नकदी-मुक्त अर्थव्यवस्था या कैशलेस इकॉनमी का मतलब यह है कि नकदी का प्रयोग कम से कम और चेक, क्रेडिट कार्ड, डेबिट कार्ड, नेट बैंकिंग, ऑनलाइन तथा मोबाइल भुगतान माध्यमों का इस्तेमाल ज्यादा से ज्यादा।

 पिछले दिनों जहां एक तरफ पेटीएम, फ्रीचार्ज, पेयू और मोबीक्विक जैसे मोबाइल भुगतान माध्यमों के इस्तेमाल में जबरदस्त तेजी आई है, वहीं बैंकों के क्रेडिट काडरे, डेबिट काडरे और नेट बैंकिंग का प्रयोग भी बेहद बढ़ गया है।

 दुकानों, पेट्रोल पंपों, रेस्तराओं आदि में इस्तेमाल होने वाली भुगतान मशीनों की मांग इतनी ज्यादा बढ़ गई है कि उसे पूरी करना मुश्किल हो रहा है।

 ऐसे में यह चिंता भी बहुत बढ़ गई है कि जब लोग अपना ज्यादातर लेनदेन डिजिटल माध्यमों से करने जा रहे हैं, तो इन माध्यमों में उनकी वित्तीय सुरक्षा की क्या स्थिति है।

 कहीं अपनी, डिजिटल माध्यमों, वित्तीय संस्थानों या फिर सरकार की गलतियों से आम नागरिक की गाढ़ी कमाई अपराधियों या हैकरों के हाथों में पड़ जाने का डर तो नहीं।

 आज बड़ी संख्या में लोग मोबाइल वॉलेट का इस्तेमाल कर रहे हैं, और ई-कॉमर्स पोर्टलों पर खरीदारी कर रहे हैं।

 छोटे-छोटे काम के लिए मोबाइल आधारित भुगतान माध्यमों या फिर प्लास्टिक मनी का प्रयोग हो रहा है।

 ऐसे में कब कोई अपराधी किस तरीके से गोपनीय वित्तीय सूचनाओं तक पहुंच बना ले, कहा नहीं जा सकता।

 खासकर उस ताजा खबर के मद्देनजर, जिसमें कहा गया है कि क्रेडिट या डेबिट कार्ड का ब्योरा चुराने में महज छह सेकंड का समय लगता है।

 रिजर्व बैंक के दिशा-निर्देशों के तहत डिजिटल माध्यमों पर ग्राहकों के डेटा को 128 बिट एनिक्रप्शन पण्रालियों के जरिए एनिक्रप्ट करने की बाध्यता है।

 सेबी ने भी मोबाइल माध्यमों या वायरलेस एप्लीकेशन प्लेटफॉर्मो के जरिये होने वाले वित्तीय कारोबार के लिए 64 बिट या 128 बिट एनिक्रप्शन का निर्देश दिया हुआ है।

 लेकिन इंटरनेट सेवा प्रदाताओं और दूरसंचार विभाग के बीच अनुबंध के तहत 40 बिट एनिक्रप्शन के इस्तेमाल की अनुमति है।

 जहां 128 बिट एनिक्रप्शन से एनिक्रप्ट किए गए डेटा को समझ पाना लगभग असंभव है (कहा जाता है कि इस तरह के एनिक्रप्शन को तोड़ने में 10 खरब वर्ष लगेंगे) वहीं 40 बिट एनिक्रप्शन को काफी कमजोर सुरक्षा प्रबंध माना जाता है।

 हालांकि बैंकों की डिजिटल भुगतान पण्रालियों और ज्यादातर मोबाइल भुगतान पण्रालियों में 128 बिट एनिक्रप्शन का इस्तेमाल होता है, लेकिन उपभोक्ताओं के डेटा में सेंध की खबरें आती हैं, तो कहीं तो समस्या है।

 सो, कहा जाता है कि भले ही सरकार, रिजर्व बैंक, दूसरे बैंक, मोबाइल भुगतान कंपनियां और साइबर सुरक्षा तंत्र हमारे वित्तीय लेनदेन को सुरक्षित बनाने की भरसक कोशिश कर रहे हैं।

 फिर भी आखिरकार पैसा आपका है।

 आपकी सतर्कता महत्त्वपूर्ण है।

 गलती से आपने कोई नकली नोट स्वीकार कर लिया तो वह एकाध नोट तक का मामला है।

 लेकिन डिजिटल माध्यमों पर अपनी सुरक्षा के मामले में कोई गलती कर दी तो फिर वह एकाध नोट का मामला नहीं।

 हो सकता है कि आप जिंदगी भर की कमाई या पीएफ की पूरी रकम से हाथ धो बैठें।

 कैशलेश इकॉनमी के रास्ते पर बढ़ते हुए न सिर्फ सेवाएं मुहैया कराने वालों बल्कि सेवाएं ग्रहण करने वाले आप-हम को भी चाक-चौबंद रहना होगा।

 डिजिटल और प्लास्टिक माध्यमों की सुविधा का लाभ उठाते हुए संदेह, सतर्कता और सावधानी को जरूर जिंदा रखिए।

 सुविधा अच्छी है, मगर सतर्कता जरूरी।

 (लेखक जाने-माने तकनीकविद् हैं), – बालेन्दु शर्मा दाधीच।

सौजन्य – राष्ट्रीय सहारा।

