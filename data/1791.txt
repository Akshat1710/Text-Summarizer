सियासत की मजबूरी में दम तोड़ता एक आर्थिक फैसला (बिजनेस स्टैंडर्ड)।

काले धन पर अंकुश लगाने के लिए नोटबंदी कुछ हद तक कामयाब हो सकती है लेकिन इससे लोगों को हो रही भारी असुविधा और इसके पीछे के राजनीतिक निहितार्थों को समझा रहे हैं ए के भट्टïाचार्य।

नरेंद्र मोदी सरकार द्वारा हाल में किए गए नोटबंदी वाले फैसले के आर्थिक प्रभावों पर व्यापक बहस हो रही है।

 इसका व्यापक निष्कर्ष यही माना जा रहा है कि 500 और 1,000 रुपये के पुराने नोट बंद होने से नकदी के रूप में जमा काले धन के बड़े हिस्से पर चोट पहुंचेगी लेकिन इससे आम आदमी को समस्या होने के साथ ही अर्थव्यवस्था में आए ठहराव को देखते हुए इसके संभावित फायदों से ज्यादा नुकसान नजर आ।

रहे हैं।

वित्तीय तंत्र में प्रवाहित नकदी का कुल 86 फीसदी हिस्सा इन बड़े नोटों का ही था।

 ऐसे नोटों को आनन-फानन में अमान्य कर देना और उसके बाद पर्याप्त रूप में उनकी बदली न होने से नकदी अर्थव्यवस्था (देश में लगभग 90 फीसदी लेनदेन नकदी में होते हैं) को तगड़ा झटका लगने के साथ ही आर्थिक गतिविधियों में सुस्ती आ गई।

 पिछले 10 दिनों में बंद हुए नोटों की कुल हैसियत के 20 फीसदी के बराबर नोट ही बैंकों से निकासी और विनिमय के जरिये बदले गए हैं, जो नकदी की किल्लत के पैमाने को दर्शाता है।

 इस अवधि में इलेक्ट्रॉनिक भुगतानों की संख्या में बाढ़ आ गई लेकिन इसके कारण अर्थव्यवस्था में नकदी की भारी मांग पूरी नहीं हो पाई।

ड्डइस संकट से निटपने के लिए सरकार ने दुरुपयोग रोकने के लिए नोट विनिमय के प्रावधानों में फेरबदल किया है और ऐसी जगहों का दायरा बढ़ाया, जहां पुराने नोटों को चलाया जा सके।

 सरकार द्वारा उठाए गए इन कदमों से लोगों की परेशानियां कुछ घटी हैं लेकिन शहरी और ग्रामीण भारत (खासतौर से किसानों, व्यापारियों और छोटे उद्यमियों) दोनों जगहों पर इसे लेकर जारी मुश्किलें अभी तक कम नहीं हुई हैं।

 ऐसे में कोई हैरानी की बात नहीं कि चालू वित्त वर्ष की तीसरी तिमाही में सकल घरेलू उत्पाद (जीडीपी) का वृद्घि अनुमान पहले ही 2 फीसदी से अधिक घटा दिया गया है।

 शेयर बाजार में भी अधीरता का भाव नजर आ रहा है जो अमूमन कंपनियों की कमाई में सुस्ती का सूचक होता है।

 यह सामान्य भारतीय जनमानस के धैर्य का ही पैमाना है कि अभी तक किसी तरह के भारी विरोध या असंतोष के मामले सामने नहीं आए हैं।

साथ ही इस बेहद मुश्किल जिम्मेदारी को अधिकांश बैंकों के कर्मचारी बड़े साहस के साथ पूरा कर रहे हैं, भले ही उन्हें नीति निर्माताओं की उस अदूरदर्शिता का खमियाजा भुगतना पड़ रहा हो, जहां 23 अरब मूल्य के करेंसी नोटों को बदलने के भीमकाय स्तर के काम को करने से पहले पर्याप्त तैयारी नहीं की गई।

 यह तथ्य भी काफी वजनदार है कि काले धन का बहुत छोटा हिस्सा ही नकदी के रूप में जमा है, लिहाजा समांतर अर्थव्यवस्था पर कोई भी चोट तब तक प्रभावी नहीं होगी, जब तक कि कर चोरी के जरिये जमा किए जा रहे कालेधन पर अंकुश लगाने के लिए नीतिगत कदम नहीं उठाए जाते।

 हालांकि इस बात की काफी संभावनाएं हैं कि आगे इस तरह के कदम उठाए जाएंगे, जिनके संकेत प्रधानमंत्री और सरकार में अन्य वरिष्ठï नेताओं ने दिए भी हैं।

 मगर फिलहाल नोटबंदी के जरिये किसी भी तरह के काले धन पर अंकुश लगाने का दावा बढ़ा-चढ़ाकर किया जाने वाला ही होगा और यह आर्थिक सुस्ती और लोगों को इससे हो रही परेशानी को देखते हुए नकारात्मक ही नजर आएगा।

दरसअल नोटबंदी के कदम को लेकर सरकार के तीन लक्ष्यों में काला धन सिर्फ एक पहलू भर है।

 दो अन्य पहलू जाली नोटों और उन नोटों के जरिये आतंकवादियों को वित्तीय मदद रोकने से जुड़े हैं।

 मगर जैसा कि आरबीआई के पूर्व डिप्टी गवर्नर के सी चक्रवर्ती ने बहुत साफगोई से कहा कि अगर चावल में कंकड़ के कुछ टुकड़े आ जाएं तो उसके कारण पूरे चावल को नहीं फेंक देते।

 इसके बजाय आपको मिलावट का आकलन करके, उसे बाहर करना होता है और यहां ऐसे जाली नोटों के स्रोतों पर लक्षित हमलों के जरिये किया जा सकता था।

ऐसे में अभी नोटबंदी को लेकर सरकार इतनी जल्दी में क्यों थी।

 या फिर इतने बड़े स्तर की कवायद को सुगमता के साथ मूर्त रूप देने के लिए पहले से पर्याप्त तैयारी या योजनाएं क्यों नहीं बनाई गईं।

 यह नहीं माना जा सकता कि सरकार ने बड़े नोटों के बंद होने से उपजने वाले हालात और असुविधाओं का आकलन नहीं किया होगा।

 असल में यह सियासी दांव है, जिसने इस फैसले के वक्त को तय किया।

 जरा आगे के ब्योरे पर।

गौर कीजिए।

मोदी सरकार को तीन बड़े चुनावी वादे पूरे करने थे।

 एक विकास, दूसरा रोजगार सृजन और तीसरा काले धन पर अंकुश।

 अपनी सरकार के आधे कार्यकाल के बीच में मोदी ने अपने प्रदर्शन का आकलन किया होगा और उन्हें लगा होगा कि विकास के मोर्चे पर उनका प्रदर्शन बहुत शानदार नहीं है।

 यह सच है कि प्रमुख अवसंरचना परियोजनाओं की राह से बड़ी बाधाओं को दूर किया गया है और कुछ नई परियोजनाएं भी सिरे चढ़ी हैं।

 मगर भारतीय अर्थव्यवस्था और वैश्विक आर्थिक हालात को देखते हुए ऐसी कवायदों के फायदे भी सुस्ती से हो रहे हैं।

 जहां तक रोजगार सृजन से जुड़े मोदी के दूसरे वादे का सवाल है तो इस मोर्चे पर सरकार का प्रदर्शन लचर रहा है और इसकी मुख्य वजह यही रही है कि आर्थिक वृद्घि के नए प्रारूप में रोजगार सृजन के लिए उतनी गुंजाइश नहीं है, जितनी दशक भर पहले हुआ करती थी।

 वास्तव में रोजगार सृजन में जो भी वृद्घि होगी वह कुशल श्रमशक्ति केंद्रित होगी, जिस मामले में पिछले कुछ वर्षों के दौरान भारत का प्रदर्शन बहुत भरोसेमंद नहीं रहा है।

इनके बाद काले धन के रूप में तीसरा मुद्दा ही बच जाता है।

 इससे पहले विदेशों में जमा काले धन को देश में वापस लाने की योजना के जरिये भारी मात्रा में जमा काले धन को वापस लाने में सफलता नहीं मिली, जिसमें सरकार अघोषित आमदनी पर कर अदायगी का विकल्प दे रही थी।

 मगर यह कदम काले धन के खिलाफ सरकार की सख्ती को पुख्ता तौर पर पेश नहीं कर सकता था।

 ऐसे में मतदाताओं को आश्वस्त करने के लिए कुछ बड़ा और नाटकीय करने की जरूरत थी कि सरकार काले धन पर अंकुश लगाने के अपने वादे को लेकर गंभीर है।

वर्ष 2017 में कई बड़े राज्यों में विधानसभा चुनाव होने हैं और उसके बाद 2019 के आम चुनाव भी बहुत दूर नहीं हैं, ऐसे में काले धन के खिलाफ कोई भी अभियान अपना प्रभाव दिखाएगा।

 इसमें किसी भी तरह की देरी में किसी तरह की राजनीतिक समझदारी नहीं होती।

 दलील यही दी जा रही है कि नोटबंदी के आर्थिक निहितार्थों को झेला जा सकता है लेकिन काले धन के खिलाफ मुहिम को टाला जाना राजनीतिक रूप से नुकसानदेह हो सकता था।

 ऐसे में यही उम्मीद की जा सकती है कि आने वाले महीनों में काले धन के खिलाफ सरकार कुछ और कदम उठाएगी।

, – ए के भट्टाचार्य।

सौजन्य – बिजनेस स्टैंडर्ड।

