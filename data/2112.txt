थोड़ी स्थिरता (बिजनेस स्टैंडर्ड)।

नवंबर में उच्च मूल्य की नकदी का विमुद्रीकरण होने के बाद जो व्यवधान उत्पन्न हुआ उसके बाद अर्थव्यवस्था को बजट से सबसे अधिक आवश्यकता इसी बात की थी कि आगे और कोई झटका नहीं लगे।

 यह वर्ष कोई महत्त्वाकांक्षी बजट प्रस्तुत करने या साहसी पहल करने का नहीं था।

 इतना ही नहीं वित्त मंत्री ने बजट भाषण की शुरुआत में ही यह स्पष्टï कर दिया था कि राष्टï्रीय और अंतरराष्टï्रीय स्तर पर अनिश्चितता का माहौल है।

 ऐसे में उन्होंने बढिय़ा बजट पेश किया है।

 बजट का प्रमुख संदेश है स्थिरता और जवाबदेही।

 यही वजह है कि शेयर बाजारों में मोटे तौर पर राहत का भाव देखने को मिला।

 लगातार छठे वर्ष राजकोषीय घाटे को कम किया जा रहा है।

 देश और विदेश के निवेशकों और वित्तीय क्षेत्र के कारोबारियों के लिए इसमें संदेश है कि हम तमाम महत्त्वपूर्ण वृहद आर्थिक लक्ष्यों को प्राप्त करने के लिए किस कदर गंभीर हैं।

 किसी न किसी मोड़ पर हमें इसका सकारात्मक प्रतिफल देखने को मिलेगा।

 वह बेहतर क्रेडिट रेटिंग के रूप में भी हो सकता है और विदेशी पूंजी तक आसान पहुंच के रूप में भी।

 इससे वृद्घि दर तेज करने में मदद मिलेगी।

यह बात गौर करने लायक है कि अपने राजस्व अनुमानों में उन्होंने किस हद तक अपरिवर्तनवाद का परिचय दिया है।

 व्यय के मोर्चे पर भी उन्हें सख्त नियंत्रण कायम रखने में कामयाबी मिली है।

 इस वर्ष कर राजस्व 12 फीसदी से भी अधिक की दर से बढऩे का अनुमान है और जीडीपी की वृद्घि दर कमोबेश इतनी ही अनुमानित है।

 आयकर प्राप्तियों में 25 फीसदी के इजाफे का अनुमान है।

 ऐसी बातें विमुद्रीकरण का सकारात्मक नतीजा मानी जा सकती हैं।

 वस्तु एवं सेवा कर के आगमन के बाद अनिश्चितता देखने को मिल सकती है।

 गैर कर राजस्व में गिरावट का अनुमान बुरी खबर है।

 यह स्पेक्ट्रम शुल्क और सरकारी कंपनियों के लाभांश के कम होने से हो सकता है।

 व्यय वृद्घि को 6.6 फीसदी पर सीमित रखना बेहतरीन बात है।

 इसके दो परिणाम हैं: पहला आय कर में रियायत और दूसरा कॉर्पोरेशन कर को चुनिंदा और सख्त ढंग से सीमित रखना।

 व्यक्तिगत आवंटन में मामूली इजाफा ही देखने को मिला है।

 आय कर कवरेज के सुधरकर जीडीपी का 2.6 फीसदी होना उत्साहजनक होगा।

 यद्यपि कंपनियों को कॉर्पोरेट कराधान के लिए दो श्रेणियों में बांटना दिक्कतदेह हो सकता है।

 कंपनियों को छोटा आकार रखने या कई हिस्सों में बंटने के लिए प्रोत्साहित किया जा रहा है।

 यह पुरातनपंथी है।

, खर्च की बात करें तो जोर मौजूदा कार्यक्रमों के लिए आवंटन बढ़ाने पर रहा है।

 नए कार्यक्रमों की घोषणा नहीं होने से लगता है कि मोदी सरकार की योजनाओं के पुलिंदे में अब कोई नई योजना नहीं बची है।

 (योजनागत खर्च को खत्म कर दिया गया है) राजस्व अवरोधों के व्यापक संभावित मोर्चे पर जेटली ने पूंजीगत व्यय बढ़ाने की कोशिश की है, जो वर्ष 2013-14 में 12 फीसदी के स्तर से बढ़कर अगले साल के लिए 14.4 फीसदी अनुमानित है।

 भौतिक बुनियादी ढांचे में निवेश की मांग को मद्देनजर रखते हुए यह अभी भी अपेक्षित आंकड़ा नहीं है।

 एक सवाल यह भी उठता है कि केंद्र प्रायोजित योजनाएं लगातार बजट के बड़े हिस्से में सेंधमारी क्यों करती जा रही हैं, जो पिछले साल के माफिक ही अगले साल भी कुल व्यय के अनुपात में तेजी से बढ़ती जा रही हैं।

 राज्यों के लिए वित्त के अधिकाधिक अंतरण का अर्थ चुनिंदा और केंद्र प्रायोजित योजनाओं के छोटे आकार के रूप में परिणत होना चाहिए।

, बजट में नीतिगत घोषणाओं की भी अपनी हिस्सेदारी है।

 श्रम से जुड़े सभी कानूनों को एक दायरे में लाना और अनुबंधित कृषि के लिए नए कानून का विचार स्वागतयोग्य है।

 इसमें कृषि जोतों के लगातार छोटा होने से अनुबंधित कृषि के विषय को जल्द सिरे चढ़ाने की दरकार है।

 इसी तरह विदेशी निवेश संवर्धन बोर्ड को खत्म करने का विचार भी सामान्य रूप से बढिय़ा है लेकिन इस मामले में प्रतीक्षा करनी होगी कि तंत्र में इसकी जगह आखिर कौनसी व्यवस्था लेगी।

 साथ ही मौजूदा सरकारी तेल कंपनियों के विलय से तेल क्षेत्र की भीमकाय कंपनी बनाने के मिले-जुले नतीजे हो सकते हैं।

 तेल उत्पादन और वितरण से जुड़े परिचालन के विलय की भी दलील दी जा रही है।

 हालांकि दोनों की कार्य संस्कृति अलग है और इस तरह के विलय अक्सर समस्या पैदा करते हैं।

 इसके अलावा ब्राजील की पेट्रोब्रास और रूस की रोसनेफ्ट जैसी विशालकाय पेट्रो कंपनियों से प्रतिस्पर्धा का राजनीतिक दुरुपयोग हो सकता है।

 हाल में पेट्रोब्रास जिस तरह के घोटालों और संकटों से घिरी है, उससे भी सीखने की जरूरत है।

 राजनीतिक चंदे में स्वच्छता लाने का प्रयास स्वागतयोग्य है और यह मोदी सरकार के भ्रष्टïाचार और काला धन घटाने के अभियान को सार्थकता देता है।

 मगर इसका अंजाम देखने वाला होगा।

, नोटबंदी से घटी वृद्घि के लिए बजट में क्या किया गया है।

 पर्याप्त नहीं।

 परेशानी वाला तथ्य यही है कि फंसे कर्जों की सरकारी बैंकों की समस्या का कोई हल नहीं दिख रहा है।

 बजट में बैंकों के लिए 10,000 करोड़ रुपये और देने का प्रावधान किया गया है, जो पिछले दो वर्षों में हर बार दिए गए 25,000 करोड़ रुपये के अतिरिक्त है लेकिन यह पर्याप्त नहीं है।

 कर्ज वृद्घि घट गई है और बगैर ऋण के कोई अर्थव्यवस्था नहीं बढ़ सकती है।

 ऐसे में सरकार को कारगर हल तलाशने होंगे।

 पिछले साल के दिवालिया संबंधी कानून को लागू करना होगा।

, सौजन्य- बिजनेस स्टैंडर्ड।

