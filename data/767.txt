खजाने की चिंता (दैनिक जागरण)।

कैप्टन अमरिंदर सिंह का यह एलान एक अच्छी पहल मानी जा सकती है कि उन्होंने मुख्यमंत्री पद की शपथ सादे समारोह में राजभवन में ही लेने का एलान किया है।

 वे नहीं चाहते कि शपथ ग्रहण समारोह के नाम पर फिजूलखर्ची हो।

 इसे कुछ अलग अंदाज में अपनी नई पारी की शुरुआत माना जा सकता है।

 आम तौर पर अब यह चलन ही हो गया है कि शपथ ग्रहण समारोह को शक्ति प्रदर्शन या विजय रैली में बदल दिया जाता है।

 विभिन्न राज्यों के ऐसे उदाहरण हैं जब मुख्यमंत्रियों व उनके मंत्रिमंडल के सदस्यों ने राजभवन से बाहर किसी बड़े स्थल पर शपथ ली।

 शपथ ग्रहण समारोह के बाद वहां से राज्यपाल रवाना होने के पश्चात भव्य आयोजन होता है।

 उसी में नए मुख्यमंत्री न केवल जनता का धन्यवाद करते हैं बल्कि अपना रोड मैप या राज्य के प्रति कुछ मंशाएं भी व्यक्त करते हैं।

 जाहिर है कि इस पर होने वाला खर्च सरकार के खजाने से होता है।

 यानी सरकार अपनी शुरुआत ही ऐसे आयोजन से करती है जिस पर होने वाले खर्च को बचाया जा सकता है।

 पहले ऐसा चलन में नहीं था।

 मुख्यमंत्री राजभवन में ही सादे समारोह में शपथ ग्रहण किया करते थे।

 अब रैलियों, सभाओं के जरिए अपनी लोकप्रियता या शक्ति का अहसास कराने का ऐसा चलन बढ़ता जा रहा है।

 इसलिए कैप्टन अमरिंदर अगर इस चलन से हटकर शुरुआत करने का एलान करते हैं तो इसे अच्छी शुरुआत माना जा सकता है।

 इससे यह साबित होता है कि उन्हें राज्य के खाली खजाने की चिंता है।

 वास्तव मे्ं खस्ता माली हालत से गुजर रहे पंजाब जैसे राज्य को ऐसे अनेक कदमों की जरूरत है।

 ऐसा इसलिए क्योंकि सरकार की कम आय और ज्यादा खचोर्ं से राज्य पर बोझ लगातार बढ़ता जा रहा है।

 हालत यह है कि २००७ में जो कर्ज ३६ हजार करोड़ था वो अब बढ़कर एक लाख 60 हजार करोड़ तक पहुंच गया है।

 आम तौर पर देखा जाता है कि सरकारें मितव्ययिता के कई संकल्प लेती हैं, घोषणाएं करती हैं, कदम उठाती हैं, उन पर कुछ दिन अमल भी होता है लेकिन स्थिति वही ढाक के तीन पात वाली रह जाती है।

 सच तो यह है कि सरकार खर्च कम करने की शुरुआत च्घर ज् से ही नहीं कर पाती।

 नतीजतन मंत्रियों, विधायकों से लेकर अफसर तक सरकारी आयोजनों पर ऐसा शाही खर्च करते हैं जिसकी आवश्यकता नहीं होती।

 कैप्टन की इस च्सादी शुरुआतज् से यह उम्मीद की जाती है कि वे इस बार ऐसे खर्चो पर न केवल रोक लगाएंगे बल्कि राज्य के राजस्व में वृद्धि के रास्ते भी तलाशेंगे।

 विकास के वादों की पूर्ति तभी संभव हो सकेगी।

 स्थानीय संपादकीय : पंजाब , सौजन्य- दैनिक जागरण।

