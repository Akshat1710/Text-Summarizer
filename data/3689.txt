महिला लड़ाकू पायलटबदलते दौर की जरूरत (अमर उजाला :Editorial)।

वर्ष 1983-84 में वायुसेना मुख्यालय में ′उप निदेशक-योजना′ के पद पर काम करते हुए महिलाओं को वायुसेना में लेने के मुद्दे पर मैंने कार्य किया था, पर तब उसमें केवल आंशिक सफलता मिली थी।

 महिलाएं वायुसेना में आ सकीं, पर केवल उन शाखाओं में जो उड़ान की सहायक थीं, अर्थात केवल ′ग्राउंड ड्यूटीज′ में।

 आकाश को छूकर प्रदीप्त हो जाने (यह भारतीय वायुसेना का प्रेरणा मंत्र है) का अवसर महिलाओं को देते देते वायुसेना ने और कई दशक लगा दिए।

 लेकिन बात फिर भी अधूरी रही।

, उन्हें भारवाहक विमान और हेलीकॉप्टर उड़ाने का अवसर दिया गया।

 पर महिलाओं के लिए लड़ाकू विमान चालन एक निषिद्ध क्षेत्र ही रहा।

 जिन कारणों से तीस साल पहले उन्हें वायुसेना ने सीमित किरदार दिए क्या वे आज बिल्कुल समाप्त हो गए हैं।

 क्या यह केवल दिखावे और सजावट के लिए किया गया है।

 या फिर कोई नए कारण और तर्क अब उभर कर आए हैं।

 भविष्य की रणभूमि कैसी होगी यह समझ लेने पर इस निर्णय के औचित्य को बेहतर समझा जा सकेगा।

, तब जिन कारणों से लड़ाकू विमानचालन से महिलाओं को दूर रखा गया था, वे मुख्यतः उनकी शारीरिक बनावट, क्षमता और मातृत्व की जिम्मेदारियों से जुड़े थे।

 युद्ध के दौरान बंदी बनने की आशंका भी उनकी अपनी सुरक्षा और गुप्त सूचनाओं के उजागर होने की शंका से संबद्ध होकर चिंता का विषय थी।

 सच पूछें, तो वे आपत्तियां आज भी पूर्णतः निर्मूल नहीं हैं।

 लेकिन पिछले तीन दशकों में नारी शक्ति का जो विराट रूप जीवन के हर कार्यक्षेत्र में उभरा है, वह आश्चर्यजनक है।

 उन दिनों किसी को गुमान भी न था कि तमिल टाइगर्स की नारी सैन्य शक्ति और महिला नक्सलियों की टोलियां रक्तपात, संघर्ष और युद्ध की विभीषिकाओं का इतनी दिलेरी से सामना कर सकेंगी।

 पुरुषों की शारीरिक और मानसिक क्षमताओं की तुलना में जिन क्षेत्रों में महिलाओं को कुदरती रूप से कमजोर आंका जाता था, उन सभी विख्यात -कुख्यात हर तरह के क्षेत्रों में मेरीकॉम (मुक्केबाजी), कर्णम मल्लेश्वरी (भारोत्तोलन) से लेकर फूलन देवी तक झंडे गाड़ चुकी हैं।

, युद्धबंदी बनने का संत्रास केवल महिलाओं को तोड़ सकेगा, पुरुषों को नहीं, इसकी पुष्टि दो-दो विश्वयुद्धों से लेकर श्रीलंका के गृहयुद्ध तक में कभी नहीं हुई है।

 यदि जिनेवा संधि की सरासर अनदेखी करके शत्रुदेश युद्धबंदियों से अमानवीय व्यवहार करने पर उतारू ही हो जाए, तो फिर पुरुषों की गत वह नारियों से भी बुरी कर सकता है।

 इन सारी दलीलों में कोई नई बात नहीं है।

 लड़ाकू विमानों को छोड़कर अन्य किस्म के विमान उड़ाते हुए भी अब महिलाओं को बहुत साल हो गए।

 फिर नया क्या हुआ।

 शायद सबसे महत्वपूर्ण तथ्य यह है कि भविष्य में आकाशीय युद्ध मानवरहित विमान (ड्रोन) और भूमि तल के नीचे सुरक्षित तहखानों से संचालित प्रक्षेपास्त्रों द्वारा लड़े जाएंगे।

 उनका संचालन करने में इलेक्ट्रॉनिक्स और कंप्यूटर अभियांत्रिकी का ज्ञान महत्वपूर्ण होगा।

 इसके साथ लड़ाकू विमान चालन और आकाशीय युद्ध का अनुभव सोने पे सुहागे का काम करेगा।

 फिर इस अति तकनीकी वातावरण में युद्धरत वीरांगनाएं पुरुषों से किसी तरह से पीछे नहीं रहेंगी।

 आकाशीय युद्ध में लड़ाकू विमान दो तरह से काम करते हैं।

 पहला है, शत्रु सीमा में प्रवेश करके उसके ठिकानों पर हमला करने का।

 दूसरा है, अपनी सीमा में घुसे शत्रु के विमानों को मार गिराने का।

 पहला किरदार भविष्य में प्रक्षेपास्त्र ही बेहतर निभाएंगे।

 रहा अपनी सीमा में शत्रु को मार गिराने का, तो इस रोल में युद्धबंदी बना लिए जाने का खतरा कम होता है।

 महिला विमानचालक इस काम के लिए बेफिक्री से जा सकती हैं।

-अरुणेन्द्र नाथ वर्मा।

सौजन्य :- अमर उजाला , 7.11.2015।

