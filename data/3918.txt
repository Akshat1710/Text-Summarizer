एकसमान नहीं (बिजनेस स्टैंडर्ड)।

आम आदमी और राजनीतिक दलों के लिए नियम समान नहीं हैं।

 रविवार को ‘मन की बात’ के हालिया प्रसारण में प्रधानमंत्री नरेंद्र मोदी ने ऊंचे मूल्य के नोटों को बंद करने के अपने फैसले पर मुख्य रूप से हुई आलोचना का तल्ख अंदाज में जवाब दिया।

 हालांकि उनकी दलीलें ठोस नहीं थीं।

 मिसाल के तौर पर जिस एक पहलू को लेकर खासी आलोचना हो रही है, वह राजनीतिक दलों को अपने वित्तीय स्रोत का पता बताने में छूट से जुड़ी है, जबकि आम आदमी से इसके लिए तमाम जानकारियां तलब की जा रही हैं।

 मगर रविवार को उन्होंने जोरदार ढंग से कहा कि कुछ लोग अफवाह फैलाने में जुटे हैं कि राजनीतिक दलों को सभी तरह की रियायतें मिल गई हैं।

 उन्होंने कहा, ‘ये लोग पूरी तरह गलतबयानी कर रहे हैं।

 कानून सभी के लिए बराबर है।

 चाहे वो कोई व्यक्ति हो, संगठन हो या कोई राजनीतिक दल….’।

हालांकि तथ्य यही है कि राजनीतिक दलों के लिए कानून समान नहीं है।

 राजनीतिक दलों को 20,000 रुपये से कम राशि के चंदे के बारे में कोई ब्योरा नहीं देना है।

 जाहिर है यह रियायत काले धन को सफेद करने के लिए पर्याप्त है।

 इस वर्ष मई में मोदी सरकार ने विदेशी अंशदान नियमन अधिनियम, 2010 में अतीत से लागू होने वाला संशोधन किया।

 यानी अब उनकी पार्टी यानी भारतीय जनता पार्टी और मुख्य विपक्षी दल कांग्रेस दोनों दिल्ली उच्च न्यायालय के उस निर्णय की जद से बाहर हो गई हैं, जिसमें उसने उन्हें विदेशी फंडिंग संबंधी कानून के उल्लंघन का दोषी ठहराया था।

, प्रधानमंत्री नरेंद्र मोदी ने वादा किया था कि 30 दिसंबर तक देश को भ्रष्टïाचार से मुक्ति मिल जाएगी।

 वह दिन अब करीब है।

 यह बात अभी तक स्पष्टï नहीं है कि उच्च मूल्य वर्ग के नोट बंद करने का उनका निर्णय लक्ष्य हासिल करने में सफल रहा है या नहीं।

 सरकारी अनुमानों के एकदम उलट बंद की गई नकदी का बड़ा हिस्सा बैंकों में वापस आ गया है।

 इस बात के सबूत भी मिले हैं कि नई मुद्रा की नकल प्रचलन में आ गई क्योंकि उनके मुद्रण और वितरण की शृंखला में खामी पाई गई।

 इन दोनों बातों में कोई भी चकित करने वाली नहीं है लेकिन इससे यह पता चलता है कि कैसे भ्रष्टïाचार ने विमुद्रीकरण के प्रभाव को सीमित किया।

 जहां तक नकदीरहित अर्थव्यवस्था की बात है तो इसके लिए नोटबंदी जैसे बड़े कदम की आवश्यकता नहीं थी।

 इसने देश की अनौपचारिक अर्थव्यवस्था को तो प्रभावित किया ही, साथ ही देश के विकास को भी इसने झटका दिया है।

 सरकार अपने ही निर्णय के बाद होने वाली घटनाओं से निपटने के लिए पूरी तरह तैयार नहीं थी।

, सरकार की तैयारी कितनी कम थी इसे उन 60 अधिसूचनाओं से समझा जा सकता है जो भारतीय रिजर्व बैंक ने 8 नवंबर से अब तक जारी की हैं।

 सरकार ने अपने ही कदम बार-बार वापस लिए।

 इस दौरान नोटबंदी से निपटने में अपनी कमी स्वीकार करने के बजाय मोदी ने अपनी हालिया ‘मन की बात’ में उन कदमों को जनता के प्रति प्रशासन की संवेदनशीलता करार दे दिया।

 उन्होंने कहा, ‘यह सरकार लोगों के लिए है।

 यह सरकार एक संवेदनशील सरकार है और उसने जरूरत के मुताबिक नियमों में परिवर्तन किए और लोगों की चिंताओं को सर्वोच्च प्राथमिकता दी।

 ताकि नागरिकों को कठिनाई का सामना न करना पड़े।

’, काले धन और भ्रष्टïाचार पर लगाम लगाने के प्रधानमंत्री के लक्ष्य को लेकर कोई आपत्ति नहीं हो सकती है।

 लेकिन उन्हें यह भी समझना चाहिए कि इस लक्ष्य को हासिल करने के लिए उठाए गए नीतिगत कदमों की आलोचना हो सकती है क्योंकि एक लोकतांत्रिक देश में ऐसा होना भी चाहिए।

 नोटबंदी का विरोध करने की वजह से विपक्ष पर भ्रष्टïाचार के संरक्षण और उसकी पाकिस्तान द्वारा आतंकियों को मदद से तुलना करना या फिर आलोचकों को गांव के मेले में घूमने वाले जेबकतरों के गिरोह की तरह बताना कोई अच्छा संदेश नहीं देता है।

, सौजन्य – बिजनेस स्टैंडर्ड।

