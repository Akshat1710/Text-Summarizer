रोजगार सृजन के मोर्चे पर समान चुनौतियां झेलते ट्रंप और मोदी (बिजनेस स्टैंडर्ड)।

अमेरिका के नवनिर्वाचित राष्ट्रपति डॉनल्ड ट्रंप और भारतीय प्रधानमंत्री नरेंद्र मोदी के लिए निश्चित रूप से यह बिना मांगे दी जाने वाली सलाह है।

 कारखानों में नौकरियां दिलाना दोनों के आर्थिक एजेंडे के केंद्र में है।

 अर्थशास्त्र का कोई भी स्नातक छात्र इन महत्त्वाकांक्षाओं की राजनीतिक सीमाओं को समझ सकता है।

 अगर मजदूरी दरें और उत्पादकता उनकी पहुंच से परे हैं तो श्रीयुत ट्रंप और मोदी को ‘फोब्र्स’ पत्रिका की सूची में दुनिया के सबसे मूल्यवान ब्रांडों की सूची को लेकर अपनी समझ बेहतर करनी होगी।

इसके लिए शोधकर्ताओं की सेवा की दरकार नहीं है, सिर्फ सरसरी नजर डालने से यह मालूम पड़ जाएगा कि शीर्ष 20 वैश्विक ब्रांडों में से अधिकांश अमेरिकी हैं।

 गिनती के लिहाज से ये 14 हैं।

 इसी तरह शीर्ष 100 कंपनियों में भी अमेरिकी मुख्यालय वाली कंपनियों की ही भरमार है।

 मोदी शायद इस पर गौर करेंगे कि इस विस्तृत सूची में एक भी भारतीय नाम नहीं है।

 कारखानों वाली नौकरियों का इससे क्या लेना-देना है।

 जरा इस तथ्य पर गौर कीजिए कि इनमें से अधिकांश मूल्यवान वैश्विक कंपनियां कुछ कारणों से अपनी वस्तुओं और सेवाओं के अधिकांश भाग का उत्पादन अपने मूल देश में नहीं करतीं।

 एमबीए 101 हमें मूल्यवर्धन के बारे में बताती है कि प्रतिस्पर्धी लाभ विनिर्माण की मूर्त गतिविधियों के बजाय ब्रांड के क्षणिक कारोबार में निहित होता है।

 एक कारोबार के तौर पर ट्रंप को इसे समझना चाहिए, उन्होंने दुनिया भर में चमकदार रियल एस्टेट का अंबार लगाया है और उन अत्याधुनिक भीमकाय इमारतों को बनाने में किसी अमेरिकी मजदूर की कोई भूमिका नहीं रही।

, ब्रांडिंग बनाम विनिर्माण की दुविधा ट्रंप और मोदी की विनिर्माण राष्ट्रवाद की एक और पहेली को जन्म देती है, जिनके देश विकास चक्र के विपरीत धु्रवों पर हैं।

 हालांकि उनकी कोशिशों के नतीजे एक जैसे ही रहने के अनुमान हैं क्योंकि कारोबारी परिदृश्य के लिए सरकारी विनियमन ने दशकों से विनिर्माण नौकरियों के लिए वैश्विक प्रतिस्पर्धा को दर्शाया है।

 अगर ट्रंप ने मैक्सिको और अन्य लातिन अमेरिकियों को अपने देश से खदेड़ दिया तो इस बात की संभावनाएं कम हैं कि वैश्विक कंपनियां अमेरिका में जन्मे लोगों को नौकरियों पर रखेंगी।

 18वीं और 19वीं शताब्दी में दक्षिणी कपास बागानों में दास उन्हें बता सकते थे कि कामगारों के मेहनताने, अधिकारों और फायदों के लिहाज से विनिर्माण सबसे निचली साझी विभाजक रेखा है।

, अगर मजदूरी मुद्रास्फीति और विनिमय दर चीन में विनिर्माण की लागत को बढ़ा रही है तो वैश्विक भीमकाय कंपनियां उत्पादन के लिए वियतनाम, बांग्लादेश, लाओस और कंबोडिया, श्रीलंका, होंडुरास और यहां तक कि जॉर्डन और इजरायल का भी रुख कर सकती हैं।

 भारत को भी इस सूची में होना चाहिए लेकिन वह उसमें शामिल नहीं क्योंकि लोगों की भर्ती और उन्हें निकालने में 100 लोगों के पैमाने से जुड़ा पुराना कानून उसमें बाधा डालकर कंपनियों के लिए लचीलापन कम कर देता है।

 आखिर दुनिया की कौन सी बड़ी कंपनी इस चुनौती को स्वीकार करेगी कि उसे ऐसे 100 से अधिक लोगों की भर्ती करनी पड़ेगी, जिन्हें कभी नौकरी से नहीं निकाला जा सकता।

, इस कानून ने भारतीय श्रम बाजार को एक सिरचढ़े ‘संगठित’ क्षेत्र के रूप में विभक्त कर दिया, जो समूचे श्रम बाजार के 10 फीसदी के बराबर है, जो एक तरह से दायित्वों के बोझ से मुक्त है।

 दूसरी ओर बड़े पैमाने पर श्रम ‘असंगठित’ क्षेत्र में है, जिसके पास व्यावहारिक रूप से कोई अधिकार, लाभ, रोजगार सुरक्षा तो नहीं है बल्कि मेहनताना भी कम है।

 हम जानते हैं कि यह पैमाना देश में उस तरह के भीमकाय विनिर्माण ढांचे को असंभव सा बना देता है, जैसा कि वैश्विक कंपनियों ने चीन में स्थापित किया है।

, लिहाजा बड़े दिलचस्प तरीके से अमेरिकी और भारतीय श्रम बाजार के प्रभाव कंपनियों के विनिर्माण फैसलों को उसी तरह प्रभावित करते हैं।

 अमेरिका में किसी अमेरिकी कामगार द्वारा अपेक्षाकृत अधिक वेतन और भत्तों की मांग के साथ ही उत्पादकता में कमी अमेरिकी कंपनियों द्वारा उनकी भर्ती को आर्थिक रूप से अनाकर्षक बना देती है।

 भारत में ठेके पर काम करने वालों का सख्त संरक्षण भी उसी तरह का अवरोध उत्पन्न करता है।

, अपने देश की बुढ़ाती आबादी को देखते हुए ट्रंप की समस्या संभवत: अधिक गंभीर है लेकिन समस्या को लेकर उनका रवैया और भी चिंताजनक है, जब उन्होंने करियर कंपनी को करों में राहत देने की यह शर्त रखी कि वह नौकरियां मैक्सिको हस्तांतरित न करे।

 यह रोजगार सृजन का कोई सतत और सार्थक समाधान नहीं है।

 दूसरी ओर रोबोट क्रांति भी मोदी की उम्मीदों को पलीता लगाने वाली सबसे बड़ी चुनौती के तौर पर उभर रही है।

 हालांकि वह दोहरे श्रम बाजार के लिए आदर्श कानून का प्रारूप तैयार कर इस समस्या से तार्किक तरीके से निपट सकते हैं।

 फिर भी उन्हें भर्ती और नौकरी से निकालने जैसे नियमों पर सियासी हाराकिरी का सामना करना पड़ेगा।

 चूंकि श्रम राज्यों का विषय है, लिहाजा यह राज्यों पर निर्भर हो जाता है कि वे किस दिशा में कदम बढ़ाते हैं।

 (राजस्थान और मध्य प्रदेश ने इस मामले में कुछ कदम बढ़ाए हैं।

), दोनों नेताओं के लिए रोजगार सृजन की समस्याओं के समाधान ‘फोब्र्स’ की सूची में मौजूद हैं।

 शीर्ष 20 बड़ी कंपनियों में 10 सूचना प्रौद्योगिकी जगत से जुड़ी हैं, जिनमें ऐपल, गूगल, माइक्रोसॉफ्ट शीर्ष तीन पायदान पर हैं।

 क्या हमें यह बताने की जरूरत है कि इस पैमाने पर अमेरिका और भारत को स्वाभाविक बढ़त हासिल है।

 इस रुझान को भुनाने के लिए लोगों को शिक्षा की शृंखला से जोडऩा होगा।

 फिर भी यहां चुनौती आसान नहीं होगी और दोनों नेताओं के लिए दीर्घावधिक नौकरियां कम आकर्षक हैं, जो अपनी छाप छोडऩे की बेकरारी में बहुत ज्यादा जल्दी में हैं।

, – कनिका दत्ता।

सौजन्य- बिजनेस स्टैंडर्ड।

