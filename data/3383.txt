आर्थिक सुधारों की दिशा ( दैनिक जागरण)।

अर्थव्यवस्था को पटरी पर लाने के लिए सरकार ने आर्थिक सुधारों में तेजी लाने का ऐलान किया है।

 गुड्स एंड सर्विस टैक्स यानी जीएसटी, भूमि अधिग्रहण, जंगल को काटने की छूट तथा सभी सब्सिडी को लाभार्थी के खाते में सीधा जमा कराने जैसे सुधार लागू करने की योजना है।

 वित्तीय घाटे तथा महंगाई पर सरकार पहले ही काबू पा चुकी है।

 सोच है कि ऊपर बताए गए सुधारों से उद्यमियों के लिए निवेश करना आसान हो जाएगा।

 महंगाई पर नियंत्रण पाने के लिए सरकार ने अपने खर्चो में कटौती की है।

 इससे विदेशी निवेशकों को देश की सरकार पर भरोसा बनेगा।

 घरेलू और विदेशी निवेशक बेहिचक निवेश को तत्पर होंगे और अर्थव्यवस्था चल निकलेगी।

, प्रश्न उठता है कि निजी निवेश को आकर्षित करने के लिए सरकारी निवेश में कटौती कारगर है क्या।

 सरकारी निवेश में कटौती करने की नीति की शुरुआत अस्सी के दशक में वाशिंगटन में हुई थी।

 उस समय दक्षिणी अमेरिका के कई देशों को अंतरराष्ट्रीय मुद्रा कोष, विश्व बैंक तथा अमेरिकी प्राइवेट बैंकों ने भारी मात्र में ऋण दे रखे थे।

 मेजबान देशों के नेताओं ने ऋण की इस रकम के बड़े हिस्से का गबन करके स्विट्जरलैंड स्थित अपने निजी खातों में जमा करा दिया था।

 मेजबान देशों पर ऋण चढ़ा रह गया।

 इस रकम का हाईवे आदि में निवेश किया गया होता तो उस देश की आय बढ़ती और वे ऋण की आदायगी कर पाते।

 लेकिन रकम का रिसाव हो जाने के कारण वे ऋण का भुगतान नहीं कर रहे थे।

 ऐसे में अंतरराष्ट्रीय मुद्रा कोष, विश्व बैंक तथा अमेरिकी सरकार के बीच सहमति बनी कि आगे विकासशील देशों को ऋण तभी दिए जाएंगे जब वे साथ-साथ निजी निवेश को प्रवेश की इजाजत देंगे।

 निजी निवेशकों द्वारा लाई गई रकम का रिसाव होने की संभावना नहीं होती है, क्योंकि इसका नियंत्रण निवेशक के हाथ में होता है, न कि मेजबान सरकार के हाथ में।

 सोच थी कि निजी निवेश से ये अर्थव्यवस्थाएं चल निकलेंगी।

, विकासशील देशों की सरकारों पर दबाव बनाया गया कि वे अपना ध्यान महंगाई पर नियंत्रण करने पर लगाएं, न कि विकास पर।

 जरूरी हो तो निवेश में कटौती करें।

 विकास का कार्य निजी निवेशकों द्वारा किया जाएगा।

 1इस रणनीति का फल अच्छा नहीं आया।

 दक्षिण अमेरिका की सरकारों के द्वारा खर्चो में कटौती की गई।

 सबसे पहले हाईवे आदि में निवेश में कटौती की गई, क्योंकि यह आसान होता है।

 सरकारी कर्मियों के वेतन में कटौती करना कठिन होता है।

 उन्होंने महंगाई पर काबू पा लिया।

 फिर भी अपेक्षित विदेशी निवेश नहीं आया, क्योंकि निवेशकों को दक्षिण अमेरिका की तुलना में एशिया ज्यादा पसंद आया।

 इसके फलस्वरूप दक्षिणी अमेरिका सरकारी और निजी, दोनों प्रकार के निवेशों से वंचित रह गया।

 कई देशों की विकास दर निगेटिव हो गई।

 दक्षिणी अमेरिका में 1991 के दशक को ‘खोए हुए दशक’ की संज्ञा दी गई।

 दक्षिण अमेरिका का अनुभव यह बताता है कि सरकारी निवेश और निजी निवेश, दोनों एक दूसरे के पूरक हैं, न कि प्रतिद्वंद्वी।

 सरकारी निवेश के माध्यम से बुनियादी संरचना सुदृढ़ बना दी जाए तो निजी निवेश स्वत: आकर्षित होता है, जैसे एयरकंडीशंड माल की ओर ग्राहक सहज ही खिंचा चला आता है।

 इसके विपरीत सरकारी निवेश के अभाव में निजी निवेश भी ठिठक जाता है।

 अपने देश में पिछले दो दशक में बिहार में ऐसा ही हुआ है।

 बिजली, सड़क आदि सुविधाओं के अभाव में वहां के उद्योग पलायन कर गए।

, दक्षिण अमेरिका के कटु अनुभव के बावजूद हमारी सरकार वाशिंगटन सहमति को लागू करने को तत्पर है।

 1बताया जा रहा है कि सरकार ने अपने खर्चो में कटौती करके और महंगाई को कंट्रोल करके विदेशी निवेशकों का विश्वास हासिल कर लिया है।

 दावा किया गया है कि भारी मात्र में निवेश आने लगा है और हम चीन से आगे निकल गए हैं।

 मुङो इन दावों पर संदेह है।

 प्रधानमंत्री ने स्वयं कहा है कि भारतीय उद्यमी देश में निवेश करने के स्थान पर विदेशों में निवेश कर रहे हैं।

 यदि विदेशी निवेशक लाइन लगाकर भारत में निवेश करने को उद्यत होते तो प्रधानमंत्री को ऐसी चिंता व्यक्त करने की जरूरत न होती।

 हो सकता है कि वर्तमान में जो भारी मात्र में विदेशी निवेश आ रहा बताया जा रहा है वह वास्तव में भारतीय उद्यमियों द्वारा अपनी पूंजी को विदेश भेजकर विदेशी निवेश के रूप में वापस लाया जा रहा हो।

 बहरहाल इस कथित विदेशी निवेश के आने के बावजूद अर्थव्यवस्था में उत्साह का वातावरण नहीं बना है।

 1दक्षिणी अमेरिका, बिहार तथा वर्तमान में हमारे अनुभव को देखते हुए सरकारी निवेश में कटौती के विश्व बैंक के महामंत्र पर विचार करने की जरूरत है।

, सरकारी खर्चो की कटौती करने के लिए जरूरत इसलिए पड़ी थी कि इनकी गुणवत्ता गड़बड़ थी।

 दक्षिण अमेरिका के देशों द्वारा लिए गए ऋण का निवेश किया गया होता तो कोई समस्या उत्पन्न ही नहीं होती।

 अत: सही उपाय है कि सरकार निवेश करे और रकम का रिसाव बंद करे।

 ऐसा करने से निजी निवेश सहज ही आता है।

 लेकिन विश्व बैंक का मंतव्य मेजबान सरकारों को ध्वस्त करके बहुराष्ट्रीय कंपनियों के लिए खोलना है।

 विश्व बैंक चाहता है कि विकासशील देशों की सरकारें कमजोर हो जाएं और बार-बार विश्व बैंक की मदद की याचना करती रहें।

 इस शोर में विश्व बैंक बहुराष्ट्रीय कंपनियों को प्रवेश करा देना चाहता है।

, सरकार को विश्व बैंक की इस घातक नीति को छोड़कर सरकारी निवेश बढ़ाने चाहिए।

 जरूरत हो तो नोट छापने चाहिए तथा थोड़ी बहुत महंगाई को अंगीकार करना चाहिए।

1यही बात वित्तीय घाटे पर लागू होती है।

 वित्तीय घाटा दरअसल अपने ही भविष्य से लिया गया ऋण होता है।

 सरकार नोट छापती तो है इससे मुद्रा का अवमूल्यन होता है।

 इसके परिणामस्वप अगली पीढ़ी को हम कमजोर मुद्रा देकर जाते हैं।

 परंतु नोट छापकर यदि रकम का निवेश किया जाए तो आज छापे गए नोट से कल उत्पादन बढ़ेगा और मुद्रा का मूल्य भी बढ़ेगा।

 जैसे मान लीजिए सरकार ने नोट छापे और हाईवे बना दिया।

 महंगाई बढ़ी।

 लेकिन हाईवे बनने से उत्पादन बढ़ा और महंगाई घटी।

 दरअसल अंतिम परिणाम इस बात पर निर्भर करता है कि छापे गए नोट का उपयोग किस प्रकार किया जाता है।

 सरकार को विश्व बैंक के शिकंजे से बाहर आकर नोट छापकर निवेश करने चाहिए।

 कुछ महंगाई बढ़ेगी, परंतु साथ ही उत्पादन बढ़ने से वह निष्प्रभावी हो जाएगी।

 जीएसटी, भूमि अधिग्रहण आदि में सुधार से लाभ नहीं होगा, क्योंकि बाजार में मांग नहीं है।

सौजन्य :- दैनिक जागरण , लेखक :- , 13.10.2015, लेखक :-ड़ॉ भरत झुनझुनवाला (आर्थिक मामलों के विशेषज्ञ हैं और आइआइएम बेंगलुरु में प्रोफेसर रह चुके हैं)।

