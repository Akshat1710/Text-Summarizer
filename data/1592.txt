हारी हुई लड़ाई को जीतने की कला में लगे विजय सांपला (बिजनेस स्टैंडर्ड)।

मई 2014 में जब प्रधानमंत्री नरेंद्र मोदी ने शपथ ग्रहण की तो उनके समक्ष सबसे बड़ी चुनौती अपनी मंत्रिपरिषद में प्रतिभाशाली और सरकारी कामकाज का अनुभव वाले मंत्रियों को शामिल करने से जुड़ी थी।

 इसमें प्रतिभा के मोर्चे पर तो कमी नहीं थी।

 मगर सरकार में काम करने के अनुभव का खासा अकाल था क्योंकि उनके सहयोगियों में तमाम न केवल पहली बार मंत्री बनाए जा रहे थे बल्कि उनमें से कुछ तो पहली बार ही सांसद बने थे।

मंत्रियों की ऐसी ही फेहरिस्त में एक नाम विजय सांपला का जुड़ा था, जिन्हें सामाजिक न्याय राज्यमंत्री बनाया गया।

 उन्होंने पंजाब की सुरक्षित सीट होशियारपुर से पहली बार लोकसभा चुनाव लड़ा और जीतने के लगभग तुरंत बाद ही मंत्री भी बन गए।

 अप्रैल 2014 में सांपला को भारतीय जनता पार्टी (भाजपा) की पंजाब इकाई का प्रमुख नियुक्त किया गया।

 अभी हाल में खबर आई कि पंजाब विधानसभा चुनावों में प्रत्याशियों के चयन को लेकर नाराजगी जताते हुए उन्होंने पद से इस्तीफा दे दिया।

 हालांकि बाद में उन्होंने इस्तीफे की खबर को खारिज किया।

 मगर यह स्पष्टï है कि कुछ न कुछ समस्या जरूर थी।

, निश्चित रूप से सांपला पंजाब की राजनीति में घर-घर पहचाने जाने वाले शख्स नहीं हैं।

 वह रविदासिया दलित समुदाय से ताल्लुक रखते हैं और उन्हें पार्टी की प्रदेश इकाई का प्रमुख इसलिए बनाया गया क्योंकि किसी राज्य की आबादी में दलितों के अनुपात के लिहाज से पंजाब सबसे ऊपर है।

 यहां कुल आबादी में 29 फीसदी दलित हैं।

 इसके पीछे गणित यही था कि वर्ष 2017 के विधानसभा चुनावों में वह मतदाताओं के बड़े तबके को लुभाने में अपने प्रभाव का इस्तेमाल कर पाएंगे।

, सांपला पंजाब में अन्य कारणों से लोकप्रिय हैं।

 वह स्थानीय नेता हैं, जिन्होंने तमाम सामाजिक और आर्थिक मुश्किलों के बावजूद अपना एक अलग मुकाम बनाया।

 उनका जीवन संघर्षों से भरा रहा।

 महज 16 वर्ष की उम्र में पिता का साया उनके सिर से उठ गया था।

 जालंधर के सूफी गांव के रहने वाले सांपला पर कम उम्र में ही अपने परिवार के भरण-पोषण का दायित्व आ गया और विशेषकर तब जब उनकी पढ़ाई भी पूरी नहीं हुई थी।

 परिवार का पालन-पोषण करने के लिए कक्षा 10 में ही उन्हें अपनी पढ़ाई बीच में छोडऩी पड़ी।

 यह 1979 की बात है, जब खाड़ी देशों के लिए मजदूरों का विस्थापन अपने चरम पर था।

 उन्होंने दुबई में मजदूरी शुरू कर दी और खुद ही प्लंबर का काम सीख लिया।

 वह 11 साल तक दुबई में रहे और इस दौरान प्लंबर का ही काम किया।

 अपनी शादी के लिए वह स्वदेश वापस लौटे और उसके बाद प्लंबर के काम के लिए इस बार सऊदी अरब रवाना हो गए।

, यह साल 1991 की बात है, जब पारिवारिक मजबूरियों के चलते सांपला को वतन वापस लौटना पड़ा।

 वह अपने गांव लौटे और जालंधर में काम शुरू कर दिया।

 कारोबारी से नेता बनने का उनका सफर भी उन पर बने दबाव की ही देन है।

 उन्होंने हार्डवेयर और प्लंबर से जुड़े सामान की दुकान शुरू की और वर्ष 1993 तक राजनीति से उनका कोई नाता नहीं था।

 वर्ष 1993 में जब पुलिस ने सांपला के साथ काम कर रहे एक प्लंबर को गिरफ्तार कर लिया तो उसकी रिहाई के लिए सांपला को बड़ी मुश्किलें झेलनी पड़ीं।

 तब उन्हें महसूस हुआ कि सियासी रसूख के बिना पुलिस और कानून प्रवर्तन एजेंसियों से निपटना कितना मुश्किल है और आम आदमी के पास किसी तरह की ताकत नहीं है और पुलिस सिर्फ उनके उत्पीडऩ के लिए ही काम करती है।

 उन्होंने राजनीति में प्रवेश करने का फैसला किया।

 वर्ष 1994 में वह राष्ट्रीय स्वयंसेवक संघ और बाद में भाजपा से जुड़े।

, अगर सियासत का कोई ऐसा मोर्चा है, जिस पर अभी तक किसी सरकार की पकड़ मजबूत नहीं हो पाई है तो वह मोर्चा है पंचायत स्तर के चुनाव का।

 वर्ष 1997 में सांपला दलित कोटे की सीट से सूफी गांव के सरपंच बन गए।

 उनका चुनाव दलित कोटे से हुआ था।

 जल्द ही वह पंजाब भाजपा की ग्रामीण इकाई के महासचिव और संयोजक बन गए।

 कालांतर में वह भाजपा की प्रदेश इकाई के उपाध्यक्ष भी बने।

 वर्ष 2009 में पार्टी ने होशियारपुर (सुरक्षित) लोकसभा सीट पर टिकट के लिए उनके दावे को नजरअंदाज कर दिया।

 इसके बजाय पंजाब सरकार ने उन्हें पंजाब खादी बोर्ड का अध्यक्ष बनाया।

 वर्ष 2014 के लोकसभा चुनावों से पहले उन्हें पंजाब वन निगम का चेयरमैन बनाया गया।

 उस आधार पर उन्हें होशियारपुर से पार्टी का उम्मीदवार बनाया और उन्होंने बड़े अंतर से जीत भी हासिल की।

 उन्हें मंत्री बनाया गया लेकिन जब उनसे केंद्र सरकार से इस्तीफा देकर भाजपा की राज्य इकाई का अध्यक्ष बनने के लिए कहा गया ताकि विधानसभा चुनाव की बढिय़ा तैयारी की जा सके तो उन्होंने इस प्रस्ताव को मान लिया।

 मगर यह राष्ट्रीय जनतांत्रिक गठबंधन (राजग) सरकार के दौर की ही बात है, जब मानसा के घरांगना गांव में दलित युवा की हत्या के बाद पंजाब के दलितों में रोष व्याप्त हो गया।

 अक्टूबर, 2016 में संगरूर में बड़े पैमाने पर हो रहे प्रदर्शन के बीच तमाम दलित परिवारों को वहां से भागने पर मजबूर होना पड़ा।

 सांपला को इस पर जवाब देने की जरूरत है।

, संवाददाताओं के लिए उनके पास बहुत कम वक्त है।

 शायद यह उनकी लचर मीडिया पहुंच ही है, जिसने पंजाब विधानसभा चुनाव अभियान की शुरुआत के दौर में उनके इस्तीफे की खबरें फैला दीं।

 मगर फिर भी वह जानते हैं कि वह एक हारी हुई लड़ाई लड़ रहे हैं।

 लिहाज, एक दूसरे से कुछ तनातनी बढ़ रही है।

 हालांकि कुल मिलाकर भाजपा में त्याग को सिरे से खारिज नहीं किया जाता और संभवत: वह 2017 की लड़ाई हार जाएं लेकिन अभी इस लड़ाई की और परतें खुलना बाकी हैं।

, – आदिति फडणीस।

सौजन्य- बिजनेस स्टैंडर्ड।

