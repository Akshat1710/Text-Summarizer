बदलाव से लाई जा सकती है समृद्धि  (दैनिक भास्कर)।

प्रधानमंत्री नरेंद्रमोदी ने 2022 तक किसानों की आमदनी दोगुनी करने का विचार दिया है, जिस पर सरकारें कागजी कसरत में लगी हैं।

 ज्यादातर परंपरागत खेती में गरीबी कर्ज के चक्रव्यूह में फंसे किसानों के लिए सकारात्मक सोच जरूरी है।

 सरकारी नीतियों, मौसम की मार, सूखा, कर्ज और भ्रष्टाचार के भयावह नकारात्मक माहौल में मैं कुछ ऐसे प्रयोगों की शुरुआत और सफलता के अपने बीस साल के अनुभव बांटना चाहंूगा, जिसके कामयाब मॉडल कुछ काम सकते हैं।

 खेती में कुछ नया करने की सोच के साथ हमने यह शुरुआत जमीनी स्तर पर तब की थी, जब नए प्रयोग राष्ट्रीय स्तर के सरकारी संस्थानों तक ही सीमित थे।

 किसानों के बीच बड़े पैमाने पर नया के बराबर था।

 पॉजीटिविटी के साथ जड़ता तोड़ने की जरूरत थी।

, अक्टूबर 1997 में मध्यप्रदेश में सैडमेप नाम की संस्था के जरिये उसके स्वर्णिम दिनों में हम इस दिशा में आगे बढ़े थे।

 हमने ऑर्गनिक और मेडिसिनल प्लांट्स की खेती पर पहला ट्रेनिंग प्रोग्राम भोपाल में किया।

 पांच दिन के प्रोग्राम का बहुत प्रचार नहीं किया था, डेढ़ हजार रुपए फीस रखी थी, हम 30-40 किसानों की भागीदारी की उम्मीद कर रहे थे।

 जो किसान थोड़ा बहुत नया कर रहे थे, उन्हें ही हमने ट्रेनर बनाया।

 हम यह देखकर चौंके कि प्रदेशभर से 65 किसान आए।

 तब हमें लगा कि ग्राउंड पर बहुत स्कोप है।

 उसके बाद ट्रेनिंग की शृंखला शुरू की।

 मध्यप्रदेश में करीब चार सौ कार्यक्रमों में 16 हजार किसान आए।

 राजस्थान में ईएमआई ने रुचि ली।

 वहां 40 कार्यक्रम हुए।

 बिहार में एक पुराने ट्रेनी की पहल पर पटना, भागलपुर, और पूर्णिया गए।

 गुजरात, हरियाणा, पंजाब, आंध्रप्रदेश और छत्तीसगढ़ मंे जबर्दस्त रिस्पांस था।

 हरेक प्रोग्राम में औसत 50 किसान शामिल हुए।

 इनमें हमने जड़ी-बूटियों की खेती की ट्रेनिंग दी।

 कई उत्साहित किसानों ने खेतों में अपना बीज तैयार करने के मकसद से छोटी शुरुआत की।

 इनका एक बड़ा परिवार आपस में बना, जो अपने अनुभव शेयर करते हुए आगे बढ़ा।

 2002 तक नेशनल मेडिसिनल प्लांट्स बोर्ड ने सब्सिडी शुरू की।

 इससे बड़ी मदद मिली।

 बोर्ड के सीईओ वीएस सजवान गांवों में यह सकारात्मक बदलाव देखने कई बार आए।

 बैंक इस काम के लिए लोन देने लगे।

, उपज तैयार हुई तो प्रोसेसिंग की अगली चुनौती के साथ हमने दूसरा चरण हाथ में लिया।

 वेल्यू एडिशन के साथ 2003 में कुछ कार्यक्रम किए, जिसमें जड़ी-बूटियों की उपज को प्रोसेस करने की ट्रेनिंग दी।

 अगर लेमनग्रास लगाया है तो उसका तेल खेत पर ही तैयार करें, डिस्टिलेशन प्लांट लगाएं।

 जब किसान यहां तक पहुंचे तो अगला चरण मार्केटिंग का आया।

 हमने बायर-सेलर्स मीट बुलाईं।

 बड़े खरीददार देश भर से जुटे और उन किसानों के सामने आए, जो कई तरह के मेडिसिनल-एरोमेटिक्स के उत्पाद तैयार कर रहे थे।

 यह सिलसिला 2011 तक चला।

 किसानों का उन बड़े ब्रांड्स के साथ रिश्ता बना, जिन्हें कच्चे माल की जरूरत थी।

 बंेगलुरू की मशहूर लैब ने कोलियस नाम का नया प्रोडक्ट इसी दम पर लांच किया।

 यह एक जड़ी-बूटी है, जो मोटापा और कॉलेस्ट्रॉल कम करती है।

 उन्हें थोक में कोलियस की जरूरत थी, जो यहां मिली।

 वे आज भी इसके सबसे बड़े खरीददार हैं।

 अब वे भारत के अलावा अमेरिका जाकर कोलियस बना रहे हैं।

 इसके बाद बारी आई रिसर्च-डेवलपमेंट की।

 लेमन घास का तेल 300 रुपए किलो कीमत का था, लेकिन इसमें से सिट्रल बनाया, जो एक हजार रुपए किलो का है।

 यह खुशबूदार साबुन जैसे उत्पादों में इस्तेमाल होता है।

 इसकी भी ट्रेनिंग दी।

, अब सवाल यह कि जमीन पर क्या बदलाव आया।

 1997 के पहले बैच से शुरू करते हैं।

 मध्यप्रदेश के हरदा जिले का एक युवा इसमें शामिल हुआ था।

 आधा-एक एकड़ से शुरुआत की थी।

 एक ही साल में उसने एक लाख रुपए की लागत का एक पुराना डिस्टिलेशन प्लांट लगााया।

 आज की तारीख में संजय कुशवाहा नाम का वह युवा 25 एकड़ में गेंदे के फूल की नस्ल के पौधे तेजेटस मायनूटा की खेती 25 एड़ में कर रहा है।

 इसका ऑइल तीन हजार रुपए किलो से ज्यादा कीमत का है।

 एक एकड़ में 15-16 किलो तेल की पैदावार है।

 यह तीन महीने की फसल है।

 औसत डेढ़ से दो लाख रुपए प्रति एकड़ आमदनी।

 12 लोग स्थायी रोजगार में हैं।

 दिसंबर-मार्च के बीच प्रोसेसिंग के समय करीब 50 लोगों को रोजगार अलग मिला है।

 पीएम एम्पलायमेंट जनरेशन प्रोग्राम से 25 लाख रुपए का कर्ज लेकर छह साल पहले एक नया डिस्टिलेशन प्लांट शुरू किया।

 उसकी क्षमता तीन गुना बढ़ा ली।

 यह प्लांट साल में 9 महीने संचालित है।

 तेजेटस मायनूटा का सीजन खत्म होने पर आप उन्हें पश्चिम बंगाल और झारखंड से नागरमोथा जड़ी लाकर उसके ऑइल प्रोडक्शन में व्यस्त देख सकते हैं।

, छत्तीसगढ़ के कोंडागांव में राजाराम त्रिपाठी तो नौकरी छोड़कर इस काम में लगे।

 स्टीविया नाम के पौधे और सफेद मूसली पर उनका काम देशभर में प्रसिद्ध है।

 राजस्थान के श्रीगंगानगर में सत्यपाल पुनिया 40 एकड़ मंे संतरे जैसे फल किन्नू को उपजा रहे हैं।

 वे जयपुर के प्रोग्राम में शामिल थे।

 लेमनग्रास और जामारोजा भी लगाया है।

 उन्होंने पांच एकड़ से शुरुआत की थी।

 हरदा में ही शंकरसिंह सोलंकी की कहानी किसी भी किसान में जोश पैदा कर सकती है।

 उन्हांेने आंवले पर खुद को फोकस किया और इस समय 18 करोड़ बांस के पौधों का ऑर्डर उनके पास है।

 10 एकड़ की नर्सरी में बांस पर काम करते हुए उनका यह दूसरा साल है।

 ये चंद मिसालें हैं।

 ऐसे सफल और प्रयोगधर्मी किसानों की कहानियां देशभर के मीडिया ने समय-समय पर छापीं।

 हमारे किसान परंपरागत फसलों की घिसी-पिटी लकीर पर चलकर साल में दो फसलों की दम पर 50-60 हजार रुपए से ज्यादा नहीं कमा पाते।

 मौसम की मामूली मार पानी फेर देती है।

संजय कुशवाह जैसे किसान एक एकड़ से तीन महीने में तीन लाख रुपए गिनते हैं।

 वे बड़े कारोबारियों से देश के अलग-अलग शहरों में संपर्क में रहते हैं।

 हर नई तकनीक, नए उपकरण, नए प्रयोग, नई स्कीम पर सबसे पहले दिलचस्पी लेते हैं।

 वे उस लकीर पर ही नहीं टिके हैं, जो 1997 के ट्रेनिंग प्रोग्राम में सीखी।

 उसके बाद कुछ कुछ नया करते ही रहे।

 इस क्रांति में सरकारों के सोए हुए विभागों और नकारात्मक माहौल में काम करने के आदी अफसरों का योगदान नगण्य है।

 यह सिर्फ स्वत:स्फूर्त, उत्साही और कुछ नया करने काे तत्पर किसानों की ललक और संघर्ष का सुफल है, जो उन्हें मिला।

 सेडमैप नाम की वह संस्था जरूर सरकारी वाद-विवादों में बरबाद हो गई।

 आज हर्बल उत्पादों की मांग दुनियाभर में है।

 भारत के मौसम और मिट्‌टी अलग-अलग इलाकों में तरह-तरह की जड़ी-बूटियों की खेती में मददगार हैं।

 यह कुदरत की देन है।

 आप आधे एकड़ के टुकड़े से शुरुआत कर सकते हैं, अपना प्लांटिंग मटेरियल खुद तैयार करके, जैसा कि इन सबने किया।

 छह महीने का वक्त लगता है।

, सौजन्य:- दैनिक भास्कर, 9.5.2016,डॉ. गुरपाल सिंह जरयाल।

