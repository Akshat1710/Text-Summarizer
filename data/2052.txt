आम बजट में दिया जाना चाहिए रेलवे सुधार पर खास ध्यान (बिजनेस स्टैंडर्ड)।

संसद का बजट सत्र करीब है और चालू वित्त वर्ष के दौरान रेलवे के आंकड़े कुछ खास नजर नहीं आ रहे हैं।

 हमारी याददाश्त में पहली बार माल ढुलाई के आंकड़ों में गिरावट देखने को मिल सकती है।

 राजस्व पर इसका नकारात्मक असर होना स्वाभाविक है क्योंकि संभावित आय 20,000 करोड़ रुपये के तय लक्ष्य से कम रह जाएगी।

 ऐसे में रेलवे के लिए यह अनिवार्य होगा कि वह वर्ष 2017-18 के बजट प्रस्ताव में सुधार की रूपरेखा और नीति प्रस्तुत करे।

 हालांकि रेल बजट इस वर्ष से अलग से पेश नहीं किया जाएगा लेकिन सरकार ने वादा किया है कि पारंपरिक तौर पर रेल बजट में शामिल की जाने वाली तमाम जानकारियां देना जारी रखा जाएगा।

 इस सूचना के आधार पर ही सुधार की योजना तैयार की जाएगी।

आगामी वित्त वर्ष में रेलवे के पास संभवत: दो नए उपाय होंगे जिनकी मदद से वह बेहतर प्रदर्शन कर सकता है।

 पहला है लंबे समय से वांछित संग्रहण आधारित लेखा जिनमें नकदी आधारित लेखा व्यवस्था शामिल होगी।

 सरकार इसी का अनुसरण करती है।

 यह एक अत्यंत उपयोगी उपाय होगा जिसकी मदद से परिचालन एवं परिसंपत्तियों के विभिन्न हिस्सों की लागत और उनकी व्यवहार्यता निर्धारित की जा सकेगी।

 यह सूचना प्रबंधन की यह तय करने की क्षमता को मजबूत करेगी कि कोई नई रेलवे लाइन अथवा ट्रेन आखिर कितनी व्यावहारिक है।

, दूसरा नया उपाय होगा किराये और माल भाड़े में बदलाव की अनुशंसा करने के लिए एक स्वायत्त संस्थान।

 इसकी मदद से रेलवे वाणिज्यिक दृष्टिï से मजबूत फैसले ले सकता है।

 इसका फायदा यह भी होगा कि किराया बढ़ाने या न बढ़ाने से जुड़े राजनीतिक सवाल दूर हो जाएंगे।

 माल ढुलाई में एकाधिकार का भ्रम भी खत्म होगा।

 दुर्भाग्य की बात यह है कि इस प्राधिकार की उपयोगिता पर प्रश्नचिह्नï है क्योंकि फिलहाल रेलवे के किराया बढ़ाने की गुंजाइश काफी कम ही है क्योंकि उसकी बाजार हिस्सेदारी बहुत तेजी से कम हो रही है।

 रेलवे ने ऐसा ही एक अन्य उपाय गंवा दिया।

 वह है रेलवे बोर्ड का पुनर्गठन।

 अगर ऐसा होता तो उसे बाजार के अनुरूप बनाया जा सकता था और उसका प्रभार किसी मुख्य कार्याधिकारी को सौंपा जा सकता था जो अंतिम निर्णय ले सकता।

, मूल्य निर्धारण की स्वतंत्रता न होने की स्थिति में वित्तीय गिरावट को कम करने के लिए यह अनिवार्य है कि रेलवे अपने कर्मचारियों और मशीनों दोनों की उत्पादकता बढ़ाने पर जोर दे।

 ऐसा करने से वह बेहतर मुनाफा हासिल कर सकता है।

 इस प्रक्रिया में उचित मूल्य निर्धारण की कवायद से मदद मिल सकती है।

 इस प्रकार अव्यवहार्य सेवाओं और सुविधाओं को चिह्निïत किया जा सकता है।

 इसके बदले रेलवे के राजनीतिक और विकास संबंधी बोझ की मात्रा निर्धारित करने में मदद मिलेगी।

, जहां तक रेलवे बजट को आम बजट में मिलाने की बात है तो इससे रेलवे की वह दोहरी व्यवस्था खत्म होगी जिसमें एक तरफ तो वह लाभांश चुका रहा है और दूसरी ओर अपनी योजनाओं के लिए बजटीय मदद हासिल कर रहा है।

 रेलवे राजनीतिक दबाव से तभी मुक्त हो पाएगा जब उसका निगमीकरण किया जाए।

 बिना वैसा किए उसे सक्षम और किफायती नहीं बनाया जा सकता है।

 ऐसे में आगामी बजट में निगाह इस बात पर रहेगी कि इस दिशा में कितनी प्रगति होती है।

, एक बार निगमीकरण की शुरुआत होने के बाद रेलवे नई पूंजी की मांग कर सकता है ताकि परिसंपत्तियों के नवीनीकरण मसलन ट्रैक आदि और आधुनिकीकरण का ध्यान रखा जा सके।

 आधुनिकीकरण की बदौलत तो बेहतर प्रतिफल भी हासिल किया जा सकता है।

 चूंकि रेलवे में बहुत बड़ी संख्या में कर्मचारी हैं और वह उनको वेतन और पेंशन का भुगतान भी करता है।

 ऐसे में लंबी अवधि के दौरान उसका अस्तित्व इस बात पर निर्भर करता है।

 वह अपनी उत्पादकता में कितना सुधार करता है।

 इसके लिए उसे अपनी निवेश प्राथमिकताएं तय करनी होती हैं।

 जाहिर सी बात है कि सबसे अहम प्राथमिकता होनी चाहिए नई सुरक्षा संबंधी तकनीक को अपनाना।

 हाल के दिनों में बढ़ी रेल घटनाओं को देखते हुए इस क्षेत्र में कोई दूसरा विकल्प भी नहीं है।

, अंतिम सिरे तक यानी बंदरगाहों और औद्योगिक परिसरों तक संचार सुलभ कराना भी प्राथमिकता में है।

 लेकिन एक क्षेत्र ऐसा भी है जहां मदद की आवश्यकता है।

 वह है सूचना प्रौद्योगिकी क्षेत्र।

 रेलवे पहले ही काफी हद तक कंप्यूटरीकरण का काम कर चुकी है।

 रेलवे के व्यापक डिजिटलीकरण का काम करने की योजना बनाने की आवश्यकता है ताकि उसे यथासंभव डिजिटल बनाया जा सके।

 अगर ऐसा नहीं किया गया तो रेलवे दुनिया के हर अहम कारोबारी संगठन से पीछे रह जाएगा।

 डिजिटलीकरण पर पूरी दुनिया में जोर दिया जा रहा है।

 इसी तरह रेलवे को अपने आंकड़ों का इस्तेमाल करके ऐप्लीकेशन तैयार करनी चाहिए ताकि वह कारोबारी निगरानी और निर्णय प्रक्रिया की ओर बढ़ सके।

, उदाहरण के लिए ट्रैक पर सेंसर लगाए जाने चाहिए ताकि पता लग सके कि कहां कुछ नुकसान हुआ है और सुधार की आवश्यकता है।

 इससे मौके पर जाकर जांच करने से बचा जा सकेगा।

 यात्री आरक्षण से जुटाए गए आंकड़े का इस्तेमाल परिवर्तनशील मूल्य निर्धारण की प्रक्रिया को और व्यापक बनाने के लिए किया जाना चाहिए।

 इसके आधार पर अतिरिक्त बोगी या इंजन की आवश्यकता पूरी की जा सकती है।

, यह सवाल भी उठाया जाना चाहिए कि आखिर क्यों रेल मंत्री सुरेश प्रभु रेल सुधार को लेकर इतने धीमे रहे हैं जबकि उनसे काफी उम्मीद की गई थी।

 वह एक ऐसी सरकार का हिस्सा हैं जो बदलाव को बढ़ावा देने वाली है।

 शायद ऐसा इसलिए है क्योंकि पेशे से लेखाकार प्रभु हमेशा चौकस रहते हैं।

 अगर ऐसा है तो अब वक्त आ गया है कि वह आगे का मार्ग प्रशस्त करें।

 सरकार को उनके स्थान पर इंजीनियरिंग जगत के किसी दिग्गज को लाना चाहिए।

 जिसका रिकॉर्ड तकनीक के इस्तेमाल से वृद्घि और मुनाफा लाने का रहा हो।

, – सुबीर रॉय।

सौजन्य- बिजनेस स्टैंडर्ड।

