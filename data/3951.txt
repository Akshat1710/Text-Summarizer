अब भारत की बारी (दैनिक जागरण )।

सुस्त वैश्विक अर्थव्यवस्था में भारत प्रगति की मशाल थामने और दुनिया के विकास में मुख्य भागीदार बनने को तैयार है।

 अगले दशक में सकल आर्थिक विकास की दृष्टि से भारत लगभग चीन जितनी और अमेरिका से लगभग दोगुनी भागीदारी करने वाला है।

 वैसे भी भारत का आर्थिक विकास प्राकृतिक संसाधनों, कार्बन और पूंजी के अपने उपयोग में किफायती है।

 भारतीयों के लिए भारत में तैयार उत्पाद और सेवाओं का उपयोग कुल मिलाकर पूरी विकासशील दुनिया में किया जाने वाला है।

 इसलिए भारत का किफायती विकास मॉडल न सिर्फ मात्रात्मक नजरिये से, बल्कि विकासशील दुनिया के लिए अधिक सतत विकास प्रक्रिया को परिभाषित करने के खयाल से वैश्विक विकास में भागीदारी करने जा रहा है।

 आर्थिक उत्पादन की सबसे बढिय़ा कसौटी और विश्व बैंक के आंकड़ों पर आधारित क्रय शक्ति समानता के आधार पर दुनिया की तीन सबसे बड़ी अर्थव्यवस्थाएं चीन (180 खरब डॉलर), अमेरिका (174 खरब डॉलर) और भारत (74 खरब डॉलर) हैं।

 अगर अगले दशक में चीनी अर्थव्यवस्था 5 प्रतिशत की औसत वार्षिक विकास दर से बढ़ती है तो यह वैश्विक जीडीपी में अतिरिक्त 113 खरब डॉलर की भागीदारी करेगी।

 अगर भारतीय अर्थव्यवस्था 8 प्रतिशत के औसत वार्षिक विकास दर से बढ़ती है तो यह 86 खरब डॉलर डॉलर की भागीदारी करेगी।

 2.5 प्रतिशत की औसत वार्षिक विकास दर पर अमेरिकी अर्थव्यवस्था वैश्विक अर्थव्यवस्था में सिर्फ लगभग 49 खरब डॉलर की हिस्सेदारी करेगी।

, लेकिन ये आंकड़े सिर्फ एक ही पक्ष दिखाते हैं।

 इससे भी महत्वपूर्ण बात यह है कि आर्थिक उत्पादन में भारत का विकास पूर्वी एशियाई देशों द्वारा अपनाए गए उत्पादन और निवेश आधारित विकास मॉडल से गुणात्मक रूप से भिन्न रहने की संभावना है।

 ऐसा लगता है कि हमारे मॉडल में काफी कम ऊर्जा, प्राकृतिक संसाधन, कार्बन उत्सर्जन और प्रति इकाई धन की जरूरत होगी।

 इसलिए यह किफायती और सतत विकास की तरफ रास्ता दिखा रहा है।

 पेरिस में हाल में हस्ताक्षर किए गए ऐतिहासिक जलवायु परिवर्तन समझौते के खयाल से इस धरती के लिए इससे महत्वपूर्ण कुछ भी नहीं है।

 भारत अपने संसाधनों का सतर्कता के साथ उपयोग करता है।

 हमारे पास दुनिया की सिर्फ 2.5 प्रतिशत जमीन, 4 प्रतिशत स्वच्छ पानी है, जबकि 17 प्रतिशत वैश्विक जनसंख्या और पशु हैं।

 हमारी भूमि पर खेती की जरूरत है, लेकिन यह महंगी है।

 रीयल इस्टेट कीमतें काफी ऊंची हैं।

 हम अधिक कार्बन टैक्स लगाते हैं और हमारी संसाधन सामग्रियों की कीमतें उचित हैं।

 दूसरी तरफ उत्पादन नियंत्रित अर्थव्यवस्थाएं अधिक गहन संसाधन वाली लगती हैं।

 उदाहरण के लिए विश्व बैंक और रिसोर्सेस फॉर द फ्यूचर डाटा के अनुसार चीन भारत की तुलना में क्रयशक्ति समानता यानी पीपीपी पर आधारित जीडीपी में प्रति इकाई 52 प्रतिशत अधिक ऊर्जा का इस्तेमाल करता है।

 आंकड़े बताते हैं कि प्रति इकाई पीपीपी जीडीपी के लिहाज से चीन भारत की तुलना में 3-4 गुना अधिक स्टील और सीमेंट का उपयोग करता है।

 इसी आधार पर चीन का कार्बन उत्सर्जन भारत के उत्सर्जन की तुलना में 78 प्रतिशत अधिक है।

, भारत की पूंजी उत्पादकता भी अन्य प्रमुख अर्थव्यवस्थाओं की तुलना में कहीं अधिक है।

 सरकारी और वित्तीय क्षेत्र के ऋण भी सबसे प्रमुख रूप से उभर रहे व्यापारिक देशों की तुलना में कम हैं।

 मैकेंजी ग्लोबल इंस्टीट्यूट आंकड़े के अनुसार जीडीपी के अनुपात में भारत का ऋण (वित्तीय क्षेत्र समेत) सिर्फ 135 प्रतिशत है, जबकि चीन का 282 प्रतिशत, ब्राजील का 160, दक्षिण अफ्रीका का 154 और रूस का 88 प्रतिशत है।

 अमेरिका के लिए यह 269 प्रतिशत है।

 सस्ते उत्पाद और बड़ी आबादी को सेवाएं देने के प्रयास में युवा आबादी भारत के किफायती विकास मॉडल को आगे बढ़ाती है।

 वैसे भी भारत के पास खुली, बाजार-नियंत्रित अर्थव्यवस्था है।

 इस वजह से हमारे पास प्रतियोगी निर्माण क्षेत्र, विस्तृत गैर-व्यापार सेवा क्षेत्र और रोजगार प्रधान, लेकिन तुलनात्मक रूप से छोटा कृषि क्षेत्र है।

 भारत आकांक्षी मध्य वर्ग उपभोक्ताओं के लिए सस्ते उत्पादकों की विस्तृत शृंखला बनाता है-मोबाइल फोन, वित्तीय सेवाएं, आइसक्रीम, शैंपू, मोटरसाइकिल, छोटी कार, दिल के ऑपरेशन, अल्ट्रासाउंड मशीन, उपभोक्ता उपकरण, जेनेरिक दवाएं, खाने-पीने के सामान और इस तरह की अन्य चीजें।

 रिसर्च लैब, शृंखलाबद्ध उद्यमी, समृद्धिशाली पूंजी फर्में और मदद करने वाले नियामकों से मिलकर बना तंत्र नई औद्योगिक धारा का सृजन कर रहा है।

 ईकॉमर्स में कंपनियों ने एक अभिनव, बाजार-उन्मुख बिजनेस मॉडल विकसित किया है, जो क्रेडिट कार्ड भुगतानों की जगह कैश ऑन डिलेवरी पर आधारित है।

 इन ईकॉमर्स कंपनियों ने प्रयोगधर्मी प्रबंधन, बड़ा तंत्र, भुगतान और वित्तीय सेवाएं उपलब्ध कराकर लाखों छोटे उत्पादकों और व्यापारियों को ऑनलाइन कर दिया है।

, इसी तरह 11 भुगतान बैंक कम खर्च वाले सुविधाजनक बैंक खाते उपलब्ध कराकर वित्तीय परिदृश्य को बदलने ही वाले हैं।

 इन खातों तक किराना स्टोरों और डाकघरों के जरिये पहुंचा जा सकेगा।

 ग्रीन अर्थव्यवस्था को आकर्षक ढंग से गति देने के लिहाज से भारतीय उद्यमी इलेक्ट्रिक बाइक और स्कूटर पर काम कर रहे हैं, जो जीवाश्म ईंधन नियंत्रित परिवहन से बड़ी संख्या में लोगों को दूर करेंगे।

 महत्वपूर्ण बात यह है कि भारतीय उद्यमी आर्थिक स्तर पर सबसे नीचे के लोगों के जीवन में बड़ा बदलाव लाने की कोशिश कर रहे हैं।

 दुनिया भर में, खास तौर से दक्षिण एशिया में जलवायु बदलाव और बदलते मौसमी तरीकों की वजह से गरीबों की कृषि आय घटती जा रही है और उनकी गरीबी बढ़ती जा रही है।

 भारत के गरीबों को बिजली की समस्याओं का समाधान, खाना बनाने के लिए ईंधन, सस्ती और पहुंच वाली स्वास्थ्य सेवाओं, साफ पानी, प्राथमिक शिक्षा और वित्तीय सेवाओं की बहुत आवश्यकता है।

 पहले इन जरूरतों को पूरा करने में सरकारी प्रयास आम तौर पर प्रभावी नहीं रहे हैं और उसे गरीब इलाकों में गुणवत्ता वाली सेवाओं को उपलब्ध कराने में जूझना पड़ा है।

&;&;।

&;&;गरीबों को सुविधा उपलब्ध कराने के खयाल से कदम उठाने जरूरी हैं।

 इसी विचार से वित्तीय समावेशन को प्रोत्साहन देने के लिए सरकार ने देश के हर परिवार का बैंक खाता होने की बात को जरूरी समझा।

 जनधन योजना के जरिये हमने 100 दिनों में सुनिश्चित किया कि 100 प्रतिशत भारतीय परिवारों के बैंक खाते होने चाहिए।

 सार्वजनिक क्षेत्र और निजी क्षेत्र के सभी बैंकों को गैरखाताधारी परिवारों को शामिल करने के लिए अभियान चलाने को कहा गया।

 इस तरह सरकारी प्रयास से वित्तीय समावेशन हासिल किया गया।

, लेकिन अब हमें इससे आगे बढ़कर व्यापक आधार वाले वित्तीय प्लेटफॉर्म को हासिल करना है।

 हमारे पास इन खातों के जरिये बीमा और म्युचुअल फंड जैसे वित्तीय उत्पादों को उपलब्ध कराने के लिए कई तरह के निजी बैंक हैं।

 यह नया मार्केट इस क्षेत्र में हमारे प्रमुख नियामकों- भारतीय रिजर्व बैंक और सेबी की सतर्क निगाह में विकसित होगा।

 हमें चिकित्सा टेक्नोलॉजी, पानी, स्वच्छता या स्वच्छ ऊर्जा जैसे अन्य उद्योगों में इसी तरह की सहभागिता करनी होगी।

 इन उदाहरणों से समझा जा सकता है कि भारत में नवाचार को बढ़ावा दे रहे लोग और उद्यमी किफायती तथा नई किस्म की अर्थव्यवस्था बना रहे हैं जो सिर्फ उनके लिए नहीं है जो अच्छी आर्थिक स्थिति में हैं, बल्कि बिल्कुल आखिरी पायदान पर रहे लोगों की भी वे मदद कर रहे हैं।

,  ।

सौजन्य :- दैनिक जागरण ,11.01.2016,(केंद्रीय वित्त राज्य मंत्री जयंत सिन्हा द्वारा सिंबायोसिस इंटरनेशनल यूनिवर्सिटी के 12वें दीक्षांत समारोह में दिए गए भाषण का संपादित अंश)।

