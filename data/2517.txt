चुप्पी और गुस्सा (राष्ट्रीय सहारा)।

थाकथित गोरक्षकों की हरकतों पर प्रधानमंत्री ने दो-टूक शब्दों में और कड़ी नाराजगी जतायी है।

 और जैसे यही बताने के लिए कि नई दिल्ली में अमरीकी शैली के टॉउनहॉल कार्यक्रम में उन्होंने कथित गोरक्षकों की गुंडागर्दी के खिलाफ जो कुछ कहा था, सिर्फ एक बयान का मामला नहीं था, अगले ही दिन हैदराबाद में उन्होंने अपने भाषण में दोबारा उस प्रसंग को उठाया और नकली गोरक्षकों को फटकार लगायी।

 प्रधानमंत्री की इस खरी-खरी का जमीनी स्तर पर कथित गोरक्षा गिरोहों की हरकतों पर कितना असर पड़ेगा, यह तो आने वाला वक्त ही बताएगा।

 वैसे भी प्रधानमंत्री ने जो कुछ कहा था, उसमें इतना तो साफ ही था कि इस मामले में व्यवहार में जो कुछ करना-कराना है, राज्य सरकारों का ही करना है।

 फिर भी, प्रधानमंत्री के उक्त बयान के फौरन बाद, राष्ट्रीय स्वयंसेवक संघ ने भी एक हद तक प्रधानमंत्री की बात का अनुमोदन करते हुए, गोरक्षा के नाम पर कानून अपने हाथ में लेने वालों से खुद को अलग किया है, उससे कम से कम इतनी उम्मीद तो की ही जा सकती है कि संघ के प्रत्यक्ष अनुमोदन के अभाव में, इन गिरोहों की तेजी से बढ़ती दिलेरी तथा उग्रता में शायद कुछ कमी आए।

 लगता है कि संघ परिवार, आम तौर पर अपने प्रभाव क्षेत्र में आने वाले इन तत्वों पर पूरी तरह से अंकुश लगाना तो दूर रहा, आसानी से इनसे खुद को अलग कर सकता है या अलग करना चाहेगा।

, यह गौरतलब है कि आरएसएस के प्रवक्ताओं ने गोरक्षा के नाम पर 80 फीसद लोगों के दूकानें चला रहे होने के प्रधानमंत्री के बयान से सिर्फ असहमति ही नहीं जतायी है, आग्रहपूर्वक यह भी ध्यान दिलाया है कि हैदराबाद के अपने बयान में प्रधानमंत्री ने खुद भी ‘‘भूल-सुधार’ कर लिया था और उन्होंने खुद ही ‘‘मुट़्ठीभर गोरक्षकों’ को ही समाज को बांटने वाला कहा था।

 कथित गोरक्षक गिरोहों के प्रति भाजपा समेत संघ परिवार की यह दुविधा, जिससे उनके प्रधानमंत्री भी पूरी तरह से अछूते नहीं लगते हैं, स्वाभाविक है।

 आखिरकार, वे संघ परिवार के ही तो लड़ाकू बाजू हैं, जो गाय को हिंदू धार्मिक पहचान के चिह्न से आगे, उग्र सांप्रदायिक गोलबंदी का हथियार बनाने तक पहुंचाते हैं।

 आखिरकार, इस गोरक्षा का निशाना स्पष्ट रूप से मुस्लिम विरोधी जो है।

 यह समझना मुश्किल नहीं है कि इस राजनीतिक लक्ष्य के लिए, गोसेवा का शायद ही कोई उपयोग होगा।

 अचरज नहीं कि केंद्र में और राज्यों में भी भाजपा के सत्ता में आने के बाद, जितनी तेजी से गोरक्षा कार्रवाइयां बढ़ी हैं, वैसी तेजी से गोसेवा नहीं बढ़ी हैं, हालांकि उनके लिए खजाने खोल दिए गए हैं।

 कथित गोरक्षकों द्वारा अपनी इस ‘‘बहादुरी’ को इंटरनेट पर वीडियो डालने के जरिए सारी दुनिया को दिखाए जाने की शायद पहली घटना थी।

 इसके बावजूद, इस जघन्यता पर देश ही नहीं दुनिया भर में उठी नाराजगी और खासतौर पर गुजरात में दलितों के गुस्से के अभूतपूर्व विद्रोह के बावजूद, प्रधानमंत्री ने अपना गुस्सा जताने के लिए उस दिन तक इंतजार किया, जब तक गुजरात में भाजपा सरकार की कमान आनंदी बेन पटेल की जगह पर, विजय रूपानी को सौंपे जाने का एलान नहीं कर दिया गया।

 संदेश देने की कोशिश थी कि अब भाजपा सरकार, सामाजिक रूप से या संख्याबल में कमजोर तबकों का और ख्याल रखेगी।

 हां।

 संख्याबल में थोड़े होते हुए भी मुसलमान उनके कल्पित पाले से ही बाहर हैं।

वास्तव में कथित गोरक्षकों की गुंडागर्दी पर प्रधानमंत्री के इस गुस्से में भी महत्त्वपूर्ण चुप्पियां थीं, जो बहुत छुपी हुई भी नहीं थीं।

, सबसे बड़ी चुप्पी तो इसी तय में छिपी हुई थी, कि तथाकथित गोरक्षकों को अपनी करनियों से तथा चुप्पियों से दो साल तक बढ़ावा देते रहने के बाद ही, प्रधानमंत्री का यह गुस्सा जागा है।

 इसमें खुद नरेन्द्र मोदी के अपने 2014 के चुनाव अभियान में देश में ‘‘पिंक क्रांति’ यानी गोवध को बढ़ावा देने के लिए अपने विरोधियों पर हमले करने से लेकर, पिछले दो साल में भाजपा की सरकारों द्वारा गोवध से लेकर गोमांस खाने तक पर रोक के कड़े कानून बनाए जाने और संजीव बलियान जैसे केंद्रीय मंत्रियों से लेकर संघ परिवार के विभिन्न बाजुओं द्वारा तथाकथित गोरक्षकों की गुंडागर्दी को बढ़ावा दिया जाने तक शामिल हैं।

 साफ है कि प्रधानमंत्री को और उनके पीछे-पीछे संघ को भी तब इन तथाकथित गोरक्षकों की हरकतों से चिंता हुई है, जब उन्होंने अपने हमलों का दायरा चमड़े का काम करने वाले दलितों बढ़ा दिया।

 मुख्यत: मुसलमानों को निशाने पर लेने के चलते यह गुंडई तब तक, हिंदुत्ववादी गोलबंदी यानी सांप्रदायिक ध्रुवीकरण में मददगार थी।

 पर इस हिंदुत्ववादी गुंडागर्दी की आंच दलितों तक पहुंचते और खासतौर पर इसके खिलाफ दलितों के विद्रोही तेवर देखते ही, उन्हें इन हरकतों के समाज के लिए विभाजनकारी होने का बोध हो गया।

 यहां पहुंचकर ये हरकतें हिंदुत्ववादी विचारधारा के ब्राम्णवादी चरित्र के बावजूद, दलितों के एक हिस्से को उसके साथ लामबंद करने की, उनकी राजनीतिक परियोजना में पलीता जो लगा रही थीं।

 20 फीसद से ज्यादा दलित आबादी और एक शक्तिशाली दलित राजनीतिक पार्टी वाले उत्तर प्रदेश और 30 फीसद से ज्यादा दलित आबादी वाले पंजाब में, दलितों के हिंदुत्ववादी ताकतों के खिलाफ खड़े होने का जो नतीजा हो सकता है, वह तो बताने की जरूरत नहीं है।

 लेकिन, खास बात यह है कि आबादी में सिर्फ 9 फीसद होने के बावजूद, गुजरात के दलितों ने मोदी के नेतृत्व में गढ़े गए उस हिंदुत्ववादी राजनीतिक वर्चस्व में दरारें डाल दी हैं, जिसकी सतह के नीचे बढ़ती सामाजिक सामाजिक-आर्थिक असमानता की सच्चाइयों को छुपा दिया गया था।

 फिर भी, बादाशाह और राजा के अपने किस्से से, जिसमें राजा को हराने के लिए बादशाह युद्ध में गायों को आगे खड़ा कर देता है, प्रधानमंत्री ने दलितों को यह याद दिलाने की कोशिश की है कि सब कुछ के बावजूद उनका स्थान तो गोरक्षक हिंदुत्ववादी कतारों में ही है।

, लेखक – राजेन्द्र शर्मा।

, सौजन्य – राष्ट्रीय सहारा (11.08.2016)।

