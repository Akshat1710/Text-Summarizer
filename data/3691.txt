कल्पेश याग्निक का कॉलम: बजट में घर चलाने वाली महिलाओं को लाभ दीजिए, फिर देखिए समृद्धि कैसे नहीं आती।

 (दैनिक भास्कर)।

‘अरुण जेटली ने पिछले बजट में इकोनॉमी और ग्रोथ के नौ खम्भे गिनाए थे।

 जाहिर है, कोई विराट इमारत नौ खम्भों पर नहीं टिकती।

 जिस दिन उसमें हम नागरिकों के रूप में दसवां खम्भा लग गया – आर्थिक समृद्धि देश के कदम चूमेगी।

’- एक अर्थपूर्ण विचार।

मोदी सरकार के तीन बजट बहुत ही साधारण, कमज़ोर या ख़राब रहे हैं।

अब सही मौका है।

 क्योंकि देश के इतिहास में बजट को लेकर इतनी अधिक उत्सुकता कभी नहीं रही।

 नोटबंदी के कारण, आज है।

देशवासी आख़िर चाहते क्या हैं।

देशवासी चाहते हैं कि बजट उनके अनुरूप बने।

 यानी लोगों के हित में बने।

इनकम टैक्स की दरें कम हों।

 छूट बढ़े।

 तीन वर्ष हो जाएंगे, वित्तमंत्री अरुण जेटली ने इनकम टैक्स को बस छुआ है।

 दरों को तो देखा तक नहीं।

गुड्स एंड सर्विसेज़ टैक्स (जीएसटी) अब चूंकि सितंबर से पहले नहीं आएगा, तो सर्विस टैक्स और बढ़ेगा।

 18% तक जो ले जाना है।

 तो लोग चाहते हैं, चूंकि बजट आधा अलग बनेगा, तो उनका ध्यान रखा जाए।

 हर सर्विस को टैक्स में लाकर जेटली ने चहुंमुखी महंगाई को बढ़ावा दिया है।

 हालांकि जीएसटी लागू होकर भी महंगाई ही बढ़ाएगा – तथापि एक जैसा, एकमात्र राष्ट्रीय बाज़ार और एक समान दर इकोनॉमी के लिए बड़े फायदेमंद होगा।

 लोग चाहते हैं, इकोनाॅमी का फायदा अंतत: उन्हें मिले।

लोग चाहते हैं नोटबंदी से उठाए कष्टों के बाद उन्हें बड़ी राहत, बड़ा फायदा और बड़ी छूट मिले।

 जहां-जहां हो सके, सरकार इकोनॉमी को एक तरफ रख़, घर के बारे में सोचे।

 घर चलाने वाली महिलाओं के बारे में सोचे।

 यदि पांच-सात प्रमुख प्रावधान भी ऐसे कर दिए जो गृहिणियों को लाभ पहुंचाएंगे – तो समझिए बजट सफल।

 अन्यथा विफल।

बहुत से उपाय हैं जिससे इकोनॉमी, सरकारी खजाना, बजट के आंकड़े और आर्थिक अनुशासन लागू रखते हुए घर का जिम्मा संभाल रही महिलाओं को सीधा लाभ दिया जा सकता है।

1. इनकम टैक्स की छूट 5 लाख की जाए।

 हालांकि बात चल रही है कि 4 लाख हो जाएगी।

 सरकार बनने से पहले जेटली ने 5 लाख का वादा किया था।

 आज तीन साल पीछे हो गए हैं।

पता नहीं क्यों, सरकारें छूट इतनी छोटी क्यों देती हैं कि दिखे ही नहीं।

 पता नहीं सैकड़ों करोड़ के घाटे का आंकड़ा दिखाकर सरकारें एक सामूहिक संख्या क्यों प्रचारित करती हैं।

 न स्वार्थ सिद्ध हो पाता है, न सिद्धांत।

 पैसेकमाई भी कम हो गई।

 छूट लेने वाले ने छूट मानी तक नहीं।

 गुस्सा अलग हो गया।

घर की तरह सोचे, तो सरकार एक मुश्त, अच्छा-बड़ा फ़ायदा दे।

 महिलाएं, घर की आमदनी से कहीं अधिक अच्छा घर चला लेती हैं।

 बशर्ते पहले से सब बता दिया जाए।

2. महिलाओं के लिए आयकर में पहले विशेष छूट होती थी।

 अब तो बजट में उनकी बात तक नहीं होती।

 जेटली इसे वापस लाकर लोकप्रिय हो सकते हैं।

3. नोटबंदी से सर्वाधिक त्रास महिलाओं को ही हुआ है।

 उनकी वो छोटी-छोटी बचत टूट गई।

 वो बचत घर पर संकट पड़ने पर किस तरह काम आती थी।

 इसलिए यदि सरकार कुछ करना ही चाहती है -तो महिलाओं के लिए कुछ अलग करे।

 जैसे उनकी साधारण बचत पर पी.एफ. जैसा ब्याज।

 कोई विशेष मासिक बचत खाते का प्रावधान।

कुछ क्रांतिकारी परिवर्तन भी किए जा सकते हैं।

जैसे 100% डिजिटल घोषित हो जाने वाले व्यक्ति को सीधे 5% आयकर छूट की ‘असंभव के विरुद्ध’ लगातार बात कर रहा है – उसमें भागीदारी।

 यानी डिजिटल होने का पुरुषों पर असर नहीं पड़ेगा।

 बल्कि महिलाओं पर पड़ेगा।

 चूंकि घर का सामान कैश में महिलाएं ही खरीदती हैं।

 अब नोट हैं ही नहीं तो सबसे ज्यादा उन्हें ही कष्ट झेलना पड़ा रहा है।

4. इसलिए, डिजिटल होने वाला तो परिवार का मुखिया होगा – किन्तु मिलने वाली टैक्स की प्रोत्साहन छूट के पैसे सीधे पत्नी या मां -जो भी घर संभाल रही हों- उनके खाते में दें।

विश्वास कीजिए, इस तरह के क्रांतिकारी प्रावधान से गृहिणियां डिजिटल-क्रांति की जनक बन कर उभर सकती हैं।

 वे अनुशासन बनाएंगी कि कैश ख़त्म कर, हर भुगतान डिजिटल ही हो।

आज इकोनॉमी की सबसे बड़ी समस्या क्या है।

 कैश ख़त्म हो जाना।

 यही सबसे बड़ी सफलता हो सकती है।

कैसे।

नोटबंदी, प्रधानमंत्री नरेन्द्र मोदी का अत्यधिक साहसपूर्ण निर्णय था।

 इसे लागू करने में उनका तंत्र बुरी तरह विफल रहा।

 इसलिए नोटबंदी को ही विफल माना जा रहा है।

जबकि, तमाम विफलताओं के बाद भी इसकी एक सबसे बड़ी सफलता है।

 वो है : कोई 13 लाख करोड़ रु. बैंकिंग एंड फाइनेंशियल सिस्टम में वापस आ जाना।

 दिलचस्प यह है कि इसी को विफलता माना जा रहा है।

 कि काला धन कहां ख़त्म हुआ।

 वो जो 3 लाख करोड़ के बड़े नोट नष्ट हो जाते, वापस नहीं आते, वैसा तो नहीं हुआ – किन्तु सफलता उससे छोटी ही सही, फिर भी बहुत बड़ी है कि आज सौ प्रतिशत काला कैश, सिस्टम में आ चुका है।

 यानी, नकली ही सही, किसी न किसी नाम पर बैंक में जमा है।

 यानी टैक्स की सीमा में आ गया।

तो जुर्माने से बच भी गए हों, किन्तु नाम पर तो चढ़ ही गया।

 तो कैश ख़त्म होना, कैश को शुरू करने जैसा हो सकता है।

जैसे : इससे टैक्स का दायरा बहुत बढ़ सकता है।

 साढ़े तीन की जगह साढ़े चार-पांच करोड़ लोग टैक्स भरने पर विवश हो जाएंगे।

 हो सकता है, इसमें तीन-चार वर्ष और लगें।

 किन्तु बिना कोई छापे डाले, बिना डराए-धमकाए, बिना सर्वे-नोटिस-सीज़र के ही सिस्टम में आने से ऐसा हो सकता है।

टैक्स देने वालों के बढ़ने से टैक्स ज्यादा मिलेगा।

 टैक्स छूट बढ़ाने पर लोग कर चोरी कम करेंगे।

 और छूट से बचने वाला पैसा, खर्च करेंगे।

 या बचाएंगे।

दोनों से इकोनॉमी को भारी फायदा होगा।

बचाएंगे, तो बैंक में पैसा आएगा।

 बैंक नाममात्र का ब्याज देकर, उद्योग-कारोबार को 4 से 10% तक कमाई करने वाले ब्याज वसूलकर पैसा देंगी।

 कारोबार पनपेंगे।

 ब्याज दर कम होने पर इन्वेस्टमेंट बढ़ेगा।

 आज प्राइवेट इन्वेस्टमेंट ही देश की सबसे बड़ी जरूरत है।

उधर, खर्च करने पर बाजार में पैसा आएगा।

कैश नहीं, डिजिटल पैसा।

इससे डिमांड बढ़ेगी।

 हमारी इकोनॉमी डिमांड पर ही टिकी है।

 जबकि ख़र्च करने वाली रकम बढ़ने पर, हमारी इकोनॉमी सप्लाई की ओर बढ़ेगी।

 इससे कारोबार बढ़ेंगे।

 उद्योग फैलेंगे।

 मैन्युफेक्चरिंग सेक्टर का बढ़ना आज बहुत जरूरी है।

 इनसे बढ़ेगा।

, ‘मेक इन इंडिया’ नारे, नीति और निर्णय से तो कितना बढ़ा, अभी स्पष्ट नहीं है।

 किन्तु छूट से निश्चित बढ़ेगा।

लोगों को इनकम टैक्स में।

 कारोबार-उद्योग को एक्साइज़ ड्यूटी में छूट देकर।

 मैन्युफेक्चरिंग और बिज़नेस बढ़ने से ही रोजगार बढ़ेंगे।

 नौकरियां बढ़ेंगी।

फैक्टरी और बिज़नेस बढ़ने से ही उनका फायदा बढ़ेगा।

 जिसके बदले उनके यहां काम करने वालों को वेतनवृद्धि मिलेगी।

 नई तनख्वाहें ज्यादा होंगी।

 आमदनी बढ़ेगी।

 उस आमदनी पर छूट मिलेंगी तो ख़र्च-बचत की साइकल फिर से घूमेगी।

, यह सबकुछ इतना आसान हो असंभव है।

 किन्तु बनाना ही होगा।

चूंकि देश का बजट आखिर है किसके लिए।

 क्या टैक्स विभागों को बनाए रखने, चलाने और तनख्वाह बाटने के लिए 92% खर्च का पैसा प्राप्त करने के लिए है।

 या 1 लाख 32 हजार करोड़ रु. खा जाने वाले भ्रष्ट तत्वों को बचाने, बढ़ाने और माफ़ करने वाली बैंकों को देने के लिए है।

 या कि सरकारी ख़र्च बढ़ते जाने, सरकारी ब्याज चुकाने और घाटा किसी भी तरह 3% तक कम न करने के कारण पैसा उगाहने के लिए बजट है।

 या राजनीतिक लाभ, प्रचार, प्रशंसा और प्रस्तुति के प्रतीक भूमिपूजन, आधारशिला, उद्‌घाटन, राष्ट्र को समर्पित कार्यक्रमों पर खर्च होने वाले हजारों करोड़ जुटाने के लिए है।

इन सबके लिए भी पैसा लाना तो पड़ेगा ही।

 उपाय वही है :, सिगरेट 100 रु. की कर दीजिए।

 तम्बाकू का 10 ग्राम 100 रु. में आए, यह कर दीजिए।

 और शराब की बोतल तो 10 हजार रु. से कम आनी ही नहीं चाहिए।

इससे सबसे बड़ा फायदा नशे से जूझ रहे पंजाब को होगा।

, और या तो देश, स्वत: बिहार हो जाएगा।

 या बिहार के बराबर टैक्स, शराब के प्रति समर्पित नागरिक जमा करवा देंगे।

किन्तु शराबबंदी के अलावा बिहार से कोई और प्रेरणा हमें नहीं लेनी चाहिए।

(लेखक दैनिक भास्कर के ग्रुप एडिटर हैं।

)।

सौजन्य- दैनिक भास्कर।

