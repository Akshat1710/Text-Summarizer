बयानबाजी काफी नहीं (पत्रिका)।

मुंह में राम-बगल में छुरी वाली कहावत किसी और पर लागू होती हो या नहीं लेकिन हमारे पड़ोसी देश पाकिस्तान पर सौ फीसदी लागू होती है।

 पिछले अनुभवों से यह साफ है कि दुनिया के डर से आतंकवाद के खिलाफ संघर्ष के दावे करने वाला पाकिस्तान असल में आतंकवाद को पालने-पोसने का कोई मौका नहीं छोड़ता।

 अमरीका के दक्षिण एशियाई विशेषज्ञों की एक रिपोर्ट ने पाकिस्तान के झूठ की कलई एक बार फिर खोल दी है।

 रिपोर्ट के अनुसार पाकिस्तानी सेना भारत को असन्तुलित करने के लिए आतंककारी संगठनों की लगातार मदद कर रही है।

, यह रिपोर्ट पाकिस्तान का असली चेहरा सामने लाने वाली है।

 रिपोर्ट की मानें तो पाक सेना शान्ति प्रयासों को विफल करने के फेर में ही लगी रहती है।

 रिपोर्ट में पेश तमाम तथ्यों की तरफ भारत लगातार दुनिया का ध्यान आकर्षित करता रहा है।

 भारत सदा से ही यह मानता रहा है कि आतंकवाद को जड़ से मिटाना है तो अच्छे और बुरे आतंकवाद का भेद मिटाना होगा।

 आतंककारी घटना अमरीका में हो अथवा भारत में, सिर्फ उसकी जुबानी निंदा करने से काम चलने वाला नहीं।

, आतंकवाद तभी खत्म होगा जब दुनिया के तमाम देश मिलकर मानवता के दुश्मनों से मुकाबले के लिए आगे आएं।

 ताजा रिपोर्ट अमरीकी विशेषज्ञों ने तैयार की है, लिहाजा अमरीकी सरकार को पाकिस्तान और उस जैसे आतंकी देशों के खिलाफ नए सिरे से रणनीति बनानी चाहिए।

 आतंकवाद का समर्थन करने वाले देशों को अलग-थलग करने के लिए उनके खिलाफ सैन्य कार्रवाई के अलावा आर्थिक प्रतिबंधों को और कड़ा की भी जरूरत है।

, अमरीका और उसके सहयोगी देश पाकिस्तान के खिलाफ कड़े बयान तो जारी करते रहते हैं लेकिन उसे सहायता देने की अपनी पुरानी नीति को भी छोडऩा नहीं चाहते।

 यही कारण है कि पाकिस्तानी सेना अपनी करतूतों से बाज नहीं आना चाहती।

, उसे लगता है कि अमरीका को सिर्फ अपनी और अपने सहयोगियों की चिंता है।

 अमरीका को इस धारणा को तोड़कर दिखाना होगा।

 तभी इस दिशा में सफलता मिलने की उम्मीद की जा सकती है।

 भारत और पाकिस्तान के बीच हुए करगिल संघर्ष की भूमिका को दुनिया देख भी चुकी है।

 अमरीका में निर्वाचित नए राष्ट्रपति डोनाल्ड ट्रंप भी आतंकवाद को कुचलने के पक्षधर दिखाई देते हैं।

 ऐसे में अमरीका अपनी कथनी और करनी के भेद को मिटाए तो दुनिया का भला हो सकता है।

, सौजन्य- पत्रिका।

