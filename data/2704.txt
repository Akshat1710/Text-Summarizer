अपने अभाव में दूसरों को देने का अनूठा सुख (दैनिक भास्कर)।

मृदुला सिन्हा।

जीवन का यह पड़ाव ‘क्या खोया, क्या पाया’ की गणना करने के लिए अकसर उकसाता रहता है।

 पिछले सत्तर वर्षों के कई बड़े-छोटे प्रसंग और ढ़ेर सारी आकृतियां, जिनमें से बहुत चले गए, थोड़े से बचे हैं, मन-मस्तिष्क में छाए रहते हैं।

 स्वप्नों में भी उन्हीं बीते हुए प्रसंगों की बहुलता रहती है।

 झोपड़ियों में रहने वाली महिलाएं, हल का मूठ पकड़े हुए घुटने भर कीचड़ में चलते हुए मजदूर, प्रति सुबह इधर-उधर से चुनकर लाई हुईं लकड़ियों से आग जलाकर चुल्हे पर दो रोटी सेंक लेने की जि़द करती ललनाएं स्मृति में उभर आती हैं।

खाते-पीते घरों की महिलाएं, खा-पीकर डकारते हुए पुरुष हाट-बाजार या खेत पर जाने से पहले आराम करते और उठकर टोपी या पगड़ी बांधकर अपने अघायेपन का डंका पीटते हुए बाहर निकलते दिखते हैं।

 उनके साथ ही दादियां, मां, चाचियां, बुआ, न जाने कितने रिश्तों में पिरोई महिलाएं।

 उतने ही पुरुषों के ये बीते लोग, न बचपन से जवानी तक मुझसे अलग हो सके और न इस उम्र में अलग होते हैं।

 मैं ही कहां अलग होना चाहती हूं।

, मैं जब कभी आत्म-निरीक्षण करती हूं तो लगता है कि मेरे बचपन में फटे-चिटे और साधारण लिबास में लिपटे लोग व्यवहार में बहुत बड़े थे।

 उनके व्यवहारों से ही मेरे अंदर दुनिया को देखने की दृष्टि का बीजारोपण हुआ।

 मेरे पिताजी के घर की बगल की वह झोपड़ी, जिसके चुल्हे पर कभी चावल-दाल और एक सब्जी एकसाथ नहीं बनती थी, एक रोटी पक गई या चावल पक गया बस।

 रोटी पर नमक-मिर्च और भात-माड़ में नमक डालकर खाते हुए सामो माय को अघाते हुए देखना सुखद ही नहीं लगता था, वरन् अपने घर से चावल, दाल, दो प्रकार की सब्जियां, पकौड़े, आचार और दही खाकर उनके सामने खड़े होने पर उनका भोजन देखकर मुंह में पानी भर आता था।

 कभी-कभी सामो माय एक-दो कौर मेरे मुंह में भी डाल देती थी।

, सामो माय ने अपनी टूटी-फूटी झोपड़ी पर चढ़ाने के लिए एक लौकी का छोटा-सा पौधा लगाया।

 छोटे पौधे से एक दिन एक बेल फूटी।

 वह बहुत खुश हो गई।

 अपनी कमर तक आने के बाद उसमें पतली-सी रस्सी बांधकर लकड़ी के सहारे छप्पर पर अटका दिया।

 अपनी एक भी संतान आगे-पीछे नहीं थी, लौकी के बेल को आगे बढ़ते देखना क्या कम आनंददायक था।

 ऊपर आने पर वह बेल बहुत जल्द लतर गई।

 उसमें फूल भी आने लगे।

 प्रतिदिन सुबह सामो माय उसे निहारती थी।

 एक दिन उसमें छोटा-सा फल भी दिखा।

 सामो माय ने शीघ्र उसे पत्तों से ढंक दिया।

 लौकी का बच्चा स्वस्थ था।

बहुत तेजी से बढ़ता गया।

 गोल-मटोल लौकी थी।

 देखने वाले के मुंह में भी पानी भर रही थी।

 एक दिन सामो माय ने मेरे पिताजी के चरवाहे को बुलाकर लौकी कटवाई।

 आंचल में ढंककर झोपड़ी के अंदर ले गईं।

 सब्जी बनाईं।

 मुहल्ले में बात फैल गई कि सामो माय के घर आज लौकी की सब्जी बनेगी।

 लोगों ने संतोष की सांस ली कि आज सामो माय भरपेट सब्जी और भात खाएगी।

 थोड़ी ही देर में सामो माय अपने आंचल में कुछ छुपाए मेरे आंगन में पहुंची।

 मेरी मां ने पूछा, ‘यह क्या है।

’ वे बोली, ‘झप्पर पर की लौकी आज तोड़ ली।

 सब्जी बनाई है।

 रामेश्वर (मेरे भैया) के खाने के लिए ले आई हूं।

 यह लो और कटोरी खाली कर दो।

 दूसरे आंगन में जगदम्बा के खाने का भी समय हो गया।

 एक कटोरी सब्जी उसे भी दे आती हूं।

 तुम्हारे चरवाहे रामफल ने लौकी तोड़कर दी है।

 उसके लिए भी सब्जी रख दूंगी।

’ मेरी मां चिल्लाई, ‘ये सबलोग हर रोज तीन-तीन सब्जियां खाते हैं।

 आप स्वयं खा लो न।

’ वे हंसती हुई कटोरी लेकर अपने घर की ओर चली गईं।

 बहुत खुश थीं सामो माय।

 लौकी फलने और सब्जी के लिए नहीं।

अपनी झोपड़ी के चारों ओर खड़े सम्पन्न घरों में सब्जी पहुंचा आने की खुशी थी उन्हें।

 कितना बड़ा दिल।

 कितनी बड़ी सोच।

 क्या कोई समझ पाएगा इस मर्म को, जिसको मैंने अपने जीवन का संबल बनाकर रखा है।

 दूसरे को खिलाकर स्वयं अघाती हुई खाली पेट महिलाओं को मैंने देखा है।

 जीवनभर शरीर पर पेबंद ही पेबंद लगे कपड़े पहने लोगों को किसी और के वस्त्र की दिल से सराहना करते हुए मैंने अनुभव किया।

 विवाह के बाद बाढ़ वाले इलाके में ससुराल मिली।

 वहां पंचा नाम की सेविका थी।

 उसे बचपन से ही बढ़ते देखा।

 उसके जीवन में कभी खुशी के क्षण नहीं आए लेकिन, उसे हमेशा हंसते ही देखा।

 वह विधवा होकर भी हंसती रही।

 बुढ़ापे के करीब आ गई।

 एक बाढ़ में उसका सबकुछ चला गया।

 घर भी बह गया।

 कुछ नहीं बचा।

 मैं सदा की तरह उसके लिए खाने का सामान, कपड़े, कुछ बर्तन लेकर गांव गई थी।

, जब मैं वहां पहुंची तो घर के स्थान पर गड़े एक खम्भे (बांस) से टिककर बैठी वह हुक्का पी रही थी।

 अब तो उसके मुंह में वे चमकते दांत भी नहीं थे।

 वह मुझे अपने बांहों में भरकर हंसने लगी।

 बहुत देर हंसती ही रही।

 उसकी दुःस्थिति पर भला मैं कैसे रो सकती थी।

 जब कभी धन के लिए आपाधापी में लोगों को देखती हूं, धन के लिए शोक में डूबे लोगों से मिलती हूं, पंचा हंसती हुई सामने आ जाती है।

 मैं तनाव मुक्त हो जाती हूं।

, एक बार एक पत्रकार ने पूछा, ‘आपके जीवन में सबसे अधिक सुख का क्षण क्या रहा।

’ मुझे एक मिनट भी नहीं लगा।

 और अपनी स्मृतियों के भंडार से मैं निकाल लाई अपने गांव का एक जोड़ी हंसता हुआ दृश्य, जिसे मैं राष्ट्रपति भवन के किसी आयोजन में राष्ट्रपति से मिलाने ले गई थी।

 समाज जीवन में सबसे निचले पायदान पर खड़ी वह जोड़ी उस समय देश के उच्चतम पायदान पर चम्मच और कांटे से प्लेट में भरे नाश्ते को खाने की कोशिश कर रही थी।

 मैं दूर बैठी देख रही थी।

 आंखें भर आईं।

 मेरे लिए वह सबसे अधिक प्रसन्नता देने वाला क्षण था।

ग्वालियर की राजमाता विजया राजे सिंधिया जी के सानिध्य में बड़े घरानों की महिला-पुरुषों से, राजनीति के उच्च शिखर पर बैठकर धनवानों से मिलने का अवसर मिला।

 मध्यम वर्ग की मैं स्वयं रही।

 कई पुरुष जिनके कंधों पर खेलकर मैं बड़ी हुई, उनके संतोषी जीवन को अनुभव करती रही।

 अपने फ्लैट, दिल्ली में मंत्री का आवास और अब गोवा के राजभवन में भी आने पर जीवन के वे अनुभव, वे लोग पीछा नहीं छोड़ते लेकिन, मैं संतुष्ट हूं कि संसार में ऐसे पात्रों का मुझे सानिध्य मिला।

 कवि ने तो गौ, हाथी, घोड़ा और रतन धन को भी संतोष धन से छोटा बताया है।

 मैं नहीं कह सकती कि मैं उन पात्रों की तरह पूर्णरूपेण संतोषी हूं, परंतु अपनी दुनियावी लालसाओं के बढ़त की लगाम लगाने में वे स्मृतियां अवश्य सक्रिय हो जाती हैं।

 और मैं धन्य-धन्य।

, मृदुला सिन्हा।

गोवा की राज्यपाल।

T@42।

सौजन्य- दैनिक भास्कर।

