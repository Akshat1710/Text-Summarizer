हिंसक प्रतिक्रिया (दैनिक जागरण)।

चिटफंड घोटाले में तृणमूल कांग्रेस सांसद सुदीप बंद्योपाध्याय के गिरफ्तार होने के बाद महानगर और आस-पास के क्षेत्रों में हिंसक प्रतिक्रियाएं देखी जा रही है।

 हिंसा का इल्जाम तृणमूल कांग्रेस कार्यकर्ताओं व समर्थकों पर लग रहा।

 सुदीप की गिरफ्तारी के कुछ घंटे के बाद ही प्रदेश भाजपा मुख्यालय पर हमला किया गया।

 तृणमूल समर्थकों के हमले में भाजपा के 17 कार्यकर्ता व समर्थक घायल हुए।

 पथराव से बहूबाजार और जोड़ासांको थाने के प्रभारी और अतिरिक्त प्रभारी समेत कुछ पुलिस कर्मी को भी चोटें लगी।

 पुलिस वाहन समेत भाजपा नेताओं की कुछ गाडिय़ों में भी तोडफ़ोड़ की गई।

 वहीं मंगलवार की रात को हुगली जिले में भाजपा नेत्री कृष्णा भïट्टाचार्य के घर भी हमला किया गया, जिसमें वह गंभीर रूप से जख्मी हुई हैं।

 हालांकि, इस घटना को सुदीप की गिरफ्तारी से नहीं जोड़ा जा रहा है।

 दूसरी ओर साल्टलेक स्थित सीबीआइ कार्यालय का भी तृणमूल समर्थकों ने घेराव किया, जिसमें पार्टी के वरिष्ठ नेता शामिल थे।

 दूसरे दिन बुधवार को भी तृणमूल नेता व कार्यकर्ताओं ने बंगाल से लेकर दिल्ली तक विरोध प्रदर्शन किया।

 रेल व सड़क अवरोध भी किया गया।

 जगह-जगह प्रधानमंत्री नरेंद्र मोदी के पुतले फूंके गए।

 केंद्रीय मंत्री बाबुल सुप्रियो के आवास के सामने भी प्रदर्शन किया गया।

बेसक किसी मुद्दे पर तृणमूल को विरोध प्रदर्शन और शांतिपूर्ण आंदोलन करने का अधिकार है।

 तृणमूल नेतृत्व को लगता है कि उनके गिरफ्तार दोनों सांसद निर्दोष हैं तो पार्टी शांतिपूर्ण ढंग से आंदोलन करने के साथ कानूनी लड़ाई भी लड़ सकती है।

 लोकतांत्रिक व्यवस्था में इसकी पूरी आजादी है।

 लेकिन सुदीप की गिरफ्तारी के बाद जिस तरह प्रदेश भाजपा मुख्यालय पर हमला हुआ और सीबीआइ दफ्तर का घेराव हुआ उस पर कई सवाल खड़े होते हैं।

 मुख्यमंत्री ममता बनर्जी ने तापस पाल और सुदीप बंद्योपाध्याय की गिरफ्तारी को राजनीतिक प्रतिशोध करार दिया है।

 अगर इसमें सच्चाई होगी तो जनता इस पर अवश्य विचार करेगी और ममता को व्यापक समर्थन मिलेगा।

 लेकिन यहां सवाल यह भी उठता है कि सुदीप की गिरफ्तारी के बाद जिस तरह प्रदेश भाजपा मुख्यालय पर हमला हुआ और पुलिस मूक दर्शक बनी रही तो इसे क्या कहा जाएगा।

 मुख्यमंत्री की बात थोड़ी देर के लिए सच मान भी ली जाए कि सुदीप की गिरफ्तारी साजिश है तो इसका मतलब यह नहीं है किराजनीतिक प्रतिशोध का जवाब भी हिंसा से दी जाए।

 इस तरह की प्रवृत्ति बढ़ेगी है तो कानून-व्यवस्था को लेकर समस्या पैदा होगी जो किसी भीलोकतांत्रिक व्यवस्था के लिए शुभ नहीं कहा जाएगा।

——————।

(हाईलाइटर- मुख्यमंत्री ममता बनर्जी ने तापस पाल और सुदीप बंद्योपाध्याय की गिरफ्तारी को राजनीतिक प्रतिशोध करार दिया है।

 अगर इसमें सच्चाई है तो जनता इस पर अवश्य विचार करेगी और ममता को व्यापक समर्थन मिलेगा।

)।

 स्थानीय संपादकीय : पश्चिम बंगाल ।

सौजन्य- दैनिक जागरण।

