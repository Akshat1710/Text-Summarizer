मोदीजी, अब तो विकास पर ध्यान दें (दैनिक भास्कर : Editorial)।

 =": #0000;"बिहार चुनाव के नतीजों से लगे झटके का असर जब कम हो रहा है तो अब वक्त है कि हम इनके दीर्घावधि असर का जायजा लें।

 ।

यहविकास की जीत है : नीतीशकुमार के तीसरी बार मुख्यमंत्री पद के लिए चुने जाने के साथ महागठबंधन की जीत निश्चित ही यह उनके सशक्त संदेश ‘विकास’ के लिए दिया गया स्पष्ट जनादेश है।

 ये नीतीश ही थे, जिन्होंने मुख्यमंत्री के रूप में अपने कार्यकाल में बिहार के उस बड़े इलाके में बिजली, पानी और सड़क की सुविधाएं उपलब्ध कराईं, जो अब तक इन मूलभूत सुविधाओं से वंचित था।

 इनके साथ वे बालिकाओं की शिक्षा को बढ़ावा देने वाले कार्यक्रम भी लाए।

 जब मतदाताओं से मतदान की प्राथमिकताओं के बारे में पूछा गया तो उन्होंने इन चीजों को याद किया और उन्होंने उस नेता का साथ दिया, जिसने उन्हें ये सब मुहैया कराया था।

यहसामाजिक एकता की भी जीत : महागठबंधनका दूसरा संदेश था ‘शांति’, भाजपा की सांप्रदायिक ध्रुवीकरण की रणनीति के ठीक खिलाफ, जिसने विभाजित करने के तरीकों को नई ऊंचाई देते हुए धार्मिक स्तर पर वोटों को बांटने की कोशिश की।

 पत्रकारों ने मतदान के पहले जब मतदाताओं से बात की तो यही उनकी बातचीत की मुख्य थीम थी।

 17 फीसदी मुस्लिम आबादी के साथ बिहार सांप्रदायिक रणनीति के लिए एकदम सही लगता होगा, लेकिन इसका फलना-फूलना सांप्रदायिक समरसता पर निर्भर है।

 महागठबंधन ने दलील दी कि यही समरसता बिहार के सामाजिक ताने-बाने में बुनी हुई है।

भाजपा नेताओं (शर्म की बात है कि इसमें शीर्ष नेता भी शामिल थे) ने कहा कि नीतीश लालू ओबीसी की कीमत पर मुस्लिमों को आरक्षण देने का इरादा रखते हैं, यह बयान कि भाजपा की हार पर पाकिस्तान में जश्न मनेगा और सुर्खियां बटोरने वाला गोमांस विवाद, सब सांप्रदायिक ध्रुवीकरण करने के लिए किया गया, लेकिन इनका मतदाताओं पर बहुत कम असर हुआ।

 उन्हें ज्यादा चिंता अपनी जीविका, सुरक्षा और अपने बच्चों की शिक्षा की थी।

विपक्षीएकता की जीत है : शुरुआतसे ही कांग्रेस और राहुल गांधी ने व्यक्तिगत रूप से महागठबंधन को बनाने और उसे कायम रखने के लिए काम किया।

 कांग्रेस ने नीतीश कुमार और लालू यादव की प्रतिद्वंद्विता को बढ़ावा देने से इनकार कर दिया-यहां फूट डालो और राज करो- को कोई जगह नहीं थी।

 उसने दृढ़ता से जोर दिया कि नीतीश ही महागठबंधन के मुख्यमंत्री पद के प्रत्याशी होंगे और टिकट बंटवारे में भी दोनों दल समान स्तर पर रहेंगेे।

 नतीजे सबके सामने हैं।

 राहुल गांधी ने स्पष्ट रूप से जीत का फॉर्मूला गढ़ दिया है, जिसे 2019 के चुनाव में विस्तार दिया जा सकता है।

अबवक्त गया है कि प्रधानमंत्री मोदी प्रदर्शन करके दिखाएं : मैंनेयह स्वीकार करके अपनी ही पार्टी में कई लोगों की नाराजगी मोल ले ली थी कि मोदी के बयान यह बताते हैं कि वे धार्मिक पहचान की राजनीति (जिसे फैलाने के लिए उनकी पार्टी इतनी कुख्यात है) से काम करके दिखाने पर आने का महत्व समझते हैं ( जो उनके ‘सबका साथ, सबका विकास’ का वादा करने वाले भाषणों का केंद्रीय भाव था)।

 दुर्भाग्य से हर गुजरते माह के साथ यह साफ होता गया कि मेरे आलोचक सही थे- मोदी के काम या उनका अभाव यह सिद्ध करता है कि विकास का उनका राग भाषणों से आगे कभी गया ही नहीं।

 तो कोई विकास था, आर्थिक सुधारों का कोई संकेत, राष्ट्रीय रूपांतरण और युवाओं के लिए नौकरियां- लेकिन इससे भी बुरा तो यह था कि सांप्रदायिक विभाजन पर जरूरत से ज्यादा जोर दिया जा रहा था और हिंदुत्व की जीत का घृणास्पद प्रदर्शन किया जा रहा था।

 बिहार के मतदाताओं ने मोदी को यह स्पष्ट संदेश देने में दिल्ली के मतदाताओं का अनुसरण किया।

 हमने इसके लिए आपको वोट नहीं दिया था।

 आइए देशहित के लिए उम्मीद करें कि प्रधानमंत्री मोदी इस संदेश को उचित रूप में ग्रहण करेंगे।

जनमतसंग्रह करने वालों के लिए बुरी खबर : मैंकुछ समय से दलील देता रहा हूं कि जनमत संग्रह सटीक विज्ञान नहीं है और यह भारत मं काम नहीं कर सकता, क्योंकि हमारे मतदाताओं में एकरूपता नहीं होती और उनका व्यवहार भी पूर्वानुमान लगाने लायक नहीं होता।

 ये दोनों बातें हमसे कहीं ज्यादा एकरूप पश्चिमी लोकतांत्रिक समाजों में रैंडम सैंपलिंग को सही ठहराती हैं।

 हमारे देश में विभिन्न चुनावों में जनमत संग्रह वाले बार-बार मुंह की खाते रहे हैं और इस बार फिर यह हुआ है।

 जिन्होंने कड़ी टक्कर की बात कही थी (और गलत तरीके से जनमत संग्रह कराने वाली एजेंसी को चाणक्य नाम दिया और अनुमान लगाया था कि एनडीए शेष का सूपड़ा साफ कर देगा) वे अब मूर्ख नज़र रहे हैं।

 जनमत संग्रह कराने वाली एक ही एजेंसी सही साबित हुई पर जिस टीवी चैनल ने उसकी सेवा ली थी उसने उसे प्रसारित करने से इनकार कर दिया, क्योंकि मोटे आंकड़ों से उसकी पुष्टि नहीं होती थी।

व्यक्तिगत रूप से तो मैंने दिल्ली में हार के बाद चुनाव पूर्व होने वाले जनमत संग्रहों को गंभीरता से लेना बंद कर दिया है, लेकिन बिहार चुनाव बताता है कि एग्जिट पोल की तकनीक में भी आमूल परिवर्तन की जरूरत है।

 केवल उसी सैंपल का कोई अर्थ निकल सकता है, जिसमें हमारी धार्मिक, जाति और पंथगत भिन्नताओं को ध्यान में रखा जाए, लेकिन ऐसे सैंपल इतने व्यापक होंगे कि वे जनमत संग्रह करने वाली एजेंसियों के लिए व्यावहारिक रूप से संभव नहीं है।

 सीधा-सा सबक है : मतदाताओं पर भरोसा करो, जनमत संग्रहों पर नहीं।

 केवल उसी मतदान का महत्व है, जो ईवीएम का बटन दबाकर होता है।

आखिरमें, भारतीय लोकतंत्र के लिए अच्छी खबर : बिहारके मतदाताओं ने विकास एकता को पुरस्कृत किया और धर्मांधता, ध्रुवीकरण तथा अहंकार को दंडित कर भारतीय लोकतंत्र की बहुत बड़ी सेवा की है।

 दिल्ली और बिहार से भाजपा को इतना सबक तो मिल गया होगा कि वह उस पर ध्यान केंद्रित करे, जिसके लिए 2014 में राष्ट्र ने उसे जनादेश दिया था : सबके लिए विकास।

 दूसरी ओर विपक्ष का उत्साह बढ़ा है, जिससे उसे अपनी कम संख्या के बावजूद लोकतंत्र, बहुलता, धर्मनिरपेक्षता और सामाजिक न्याय जैसे मूल्यों के लिए मजबूती से खड़े होने का आत्मविश्वास मिला है।

 पासा पलट गया है और इस बदलाव का मुख्य फायदा तो भारत की जनता को ही मिलेगा।

 (येलेखक के अपने विचार हैं।

)।

– शशि थरूर (ख्यातलेखक, विदेश मामलों संबंधी संसद की स्थायी समिति के चेयरमैन, पूर्व केंद्रीय मंत्री)।

सौजन्य :-दैनिक भास्कर, 13.11.2015।

