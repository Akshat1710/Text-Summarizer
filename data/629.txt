आक्रामकता का अर्थ (राष्ट्रीय सहारा)।

प्रधानमंत्री नरेन्द्र मोदी लगातार जिस तरह से काला धन के खिलाफ आवाज उठा रहे हैं, चेतावनी दे रहे हैं, उनसे निस्संदेह संघर्ष के संकल्प का आभास मिलता है।

 हालांकि उसमें देश को नकदीरहित या कम नकदी के प्रयोग की ओर ले जाने का आह्वान भी करते हैं।

 लेकिन इसे भी काला धन और भ्रष्टाचार के खिलाफ संघर्ष का ही अंग बनाकर पेश करते हैं।

 प्रधानमंत्री ने वर्ष के अपनी इस आखिरी बार ‘‘मन की बात’ को एक प्रकार से पूरी तरह काला धन रखने वालों के खिलाफ केंद्रित कर दिया।

 इसी तरह, एक दिन पहले पुणो एवं मुंबई के भाषण में भी उन्होंने यही किया।

 हमने पहले भी भ्रष्टाचार के विरुद्ध नेताओं के भाषण सुने हैं, कार्रवाइयां भी देखी हैं।

 पर इसके पहले देश ने किसी प्रधानमंत्री के मुंह से इस तरह की आक्रामकता नहीं देखी।

 प्रधानमंत्री काला धन रखने वालों और भ्रष्टाचारियों को खुलेआम चेतावनी दे रहे हैं कि आप बदल जाइए, जो कानून है उसका पालन करिए, मुख्यधारा में आ जाइए और चैन की नींद सोइए नहीं तो हमें आपके खिलाफकार्रवाई करनी ही होगी।

 इसी तरह ‘‘मन की बात’ में उन्होंने जनता से कहा कि सरकार प्रतिबद्ध है और आपका सहयोग है तो लड़ना आसान है।

 मैं विास दिलाता हूं कि ये पूर्णविराम नहीं है।

 अगर प्रधानमंत्री कहते हैं कि सरकार प्रतिबद्ध है, तो इसके अर्थ गंभीर होते हैं।

 तो क्या कर सकती है सरकार।

 कुछ की तो उन्होंने र्चचा भी की।

 मसलन, जगह-जगह छापेमारी हो रही है।

 नये और पुराने नोट पकड़े जा रहे हैं, सोने पकड़े जा रहे हैं, बेनामी संपत्तियों के कागजात पकड़े जा रहे हैं..।

 इस अभियान के बीच यह तो साफ हो गया है कि काल धन रखने वालों ने बैंकों के कुछ कर्मिंयों के साथ मिलकर अपने धन को सफेद करने की कोशिश की।

 प्रधानमंत्री ने अपने भाषण में कहा भी कि वो तो गए ही, वैसे बैंककर्मिंयों को भी अपने साथ ले गए।

 यह वाक्य व्यंग्य में कहा गया था।

 लेकिन इसमें एक चेतावनी और कार्रवाई का संदेश भी निहित था।

 प्रधानमंत्री ने मन की बात में ‘‘तू डाल-डाल हम पात-पात’ कहावत का उल्लेख भी किया।

 प्रधानमंत्री ने लोगों के पत्र की भी र्चचा की।

 उन्होंने कहा कि मुझे पत्र लिखकर लोग कहते हैं कि मोदी जी रुकना मत, भ्रष्टाचार को रोकने में जितने कड़े कदम उठाना पड़े उठाना।

 इसके द्वारा प्रधानमंत्री यही संदेश देना चाह रहे थे कि जब लोग हमारे साथ हैं तो हमें कार्रवाई करने में कोई समस्या नहीं है।

 इसका दूसरा अर्थ यह भी है कि लोग भ्रष्टाचारियों के खिलाफ हैं, कालधन रखने वालों के खिलाफ हैं और कड़ी कार्रवाई चाहते हैं।

 जब लोग चाहते हैं तो सरकार को वैसा करना ही होगा।

 मन की बात सहित प्रधानमंत्री के ऐसे सारे भाषणों को एक साथ मिलाएं तो इसका एक निष्कर्ष साफ है-सरकार ने भ्रष्टाचार के विरुद्ध जिस अभियान की शुरु आत कर दी है वह आगे बढ़ता रहेगा।

 प्रधानमंत्री कहते हैं कि देश भर में जो छापेमारी हो रही है, वह सब आम जनता द्वारा दी गई जानकारियों के आधार पर है।

 यह हो सकता है कि प्रधानमंत्री कार्यालय में फोन से, ईमेल से, माई गव. वेबसाइट आदि पर लोग कुछ सूचनाएं देते हों कि फलां बैंक में गड़बड़ियां हो रहीं हैं।

 यह एक रणनीतिक बयान भी हो सकता है ताकि भय से कोई बैंककर्मी ऐसा न करे।

 जो भी हो, हमें मानकर चलना होगा कि ऐसी छापामारी और धड़-पकड़ की कार्रवाइयां आने वाले समय में भी हमें देखने को मिलेगी।

 वैसे भी प्रधानमंत्री ने इसके बाद बेनामी संपत्ति के खिलाफ कार्रवाई की चेतावनी साफ शब्दों में दे ही दिया।

 यह सच है कि 1988 के बेनामी सपंत्ति कानून में संशोधन कर सरकार ने इसे ज्यादा कड़ा बनाया।

 उसके तहत अगर कार्रवाई होगी तो फिर बेनामी संपत्ति वालों की खैर नहीं।

 यह बात तो समझ में आती है कि लगातार कार्रवाई से एक भय पैदा होता है और इसके परिणामस्वरूप भी बहुत सारे लोग भ्रष्टाचार करने से बाज आते हैं।

 किंतु इतने बड़े देश में जहां भ्रष्टाचार एक बड़े वर्ग का स्वभाव बन चुका है, जहां इस वर्ग के लिए कालाधन ही सफेद धन का पर्याय हो गया हो, जहां घूसखोरी को अपने काम करने का पारिश्रमिक मानने की मानसिकता हो, वहां काला धन, भ्रष्टाचार का खात्मा कठिन है।

 आखिर एक-एक आदमी की जांच कौन करेगा।

 केंद्र सरकार की जो एजेंसियां हैं उनकी अपनी सीमाएं हैं।

 उनके पास सीमित कर्मचारी हैं और उनके जिम्मे दूसरे काम भी हैं।

 फिर हम यह कैसे कह सकते हैं कि जिन विभागों को काला धन, भ्रष्टाचार सहित बेनामी संपत्ति के खिलाफकार्रवाई कर उसे सरकारी खजाने में लाना और ऐसा करने वालों को कठघरे में खड़ा करने की जिम्मेवारी है, वे हरिश्चंद्र के वंशज हैं।

 वे भी तो बेईमान हो सकते हैं।

 हो सकता है, ऐसा हो भी रहा हो।

 प्रधानमंत्री को कहां से सारी सूचनाएं मिल जाएंगी और ऐसी कुछ सूचनाएं मिलतीं भी हैं तो जहां रक्षक ही भक्षक हो जाए वहां कोई क्या कर सकता है।

 इसलिए प्रधानमंत्री के अंदर यदि वाकई भ्रष्टाचार को नष्ट करने का इरादा है तो उसका समर्थन किया जाएगा, लेकिन यह विास करना कठिन है कि केवल सरकारी स्तर की ऐसी कार्रवाइयों से इस लड़ाई में पूर्ण विजय मिल जाएगी।

 हम नहीं कहते कि इसका असर नहीं होगा।

 अवश्य होगा।

 कानूनी कार्रवाइयों का असर होता है।

 किंतु इसकी अपनी सीमाएं भी हैं।

 जहां तक नकदी की जगह गैर नकदी लेन-देन को बढ़ावा देने की बात है तो अगर देश के बड़े वर्ग की आदत में यह शुमार हो तो भ्रष्टाचार में कमी आएगी।

 सरकार इसके प्रचार-प्रसार के लिए जितना कुछ कर रही है, उसका असर भी हो रहा है।

 बावजूद इन सबके क्या हम यह कह सकते हैं कि सरकार के इन सारे अभियानों से भ्रष्टाचार नियंत्रित हो जाएगा, काला धन पर मर्मातक चोट पड़ेगी और बेनामी संपत्तियों के खोल तार-तार हो जाएंगे।

 वैसे कानून और व्यवस्था भी हमारे यहां राज्यों का विषय है।

 ऐसे कानूनी अभियानों की सफलता के लिए राज्यों का पूरा साथ चाहिए।

 अभी तक केंद्र की कार्रवाइयों से अनेक राज्य सरोकार नहीं दिखा रहे हैं।

 इस स्थिति को भी बदलना होगा।

 प्रधानमंत्री यदि कानून के स्तर से जितनी सफलता मिल सकती है, उसे पाना चाहते हैं तो फिर राज्यों को साथ लेने की बड़ी पहले करनी होगी।

– अवधेश कुमार।

सौजन्य- राष्ट्रीय सहारा।

