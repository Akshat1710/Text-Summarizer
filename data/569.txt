कुछ तो बर्फ पिघली (राष्ट्रीय सहारा)।

सलमान हैदर।

विदेश सचिव हाल में बीजिंग के दौरे पर पहुंचे थे।

 वहां उनने चीन के अपने समकक्षी के साथ सामरिक वार्ता बैठक की।

 दोनों देशों के मध्य गहन बातचीत, जिसकी बीजिंग बैठक महत्त्वपूर्ण हिस्सा थी, से दोनों तरफ के नेताओं द्वारा नये आयाम देने की इच्छा का पता चलता है।

 इनके मध्य मौजूद समस्याएं सुलझाने तथा परस्पर सहयोग मजबूत करने की मंशा परिलक्षित होती है।

 जैसा कि हाल के दिनों में कई बार दिखा है कि भारत-चीन संबंधों में यह तनाव का समय है।

 और ऐसा उनके बीच सीधे टकराव से नहीं बल्कि किसी तीसरे पक्ष से जुड़े मुद्दों के चलते है।

 सबसे बड़ा मुद्दा तो पाकिस्तान से ही जुड़ा है।

 भारत उसे आतंकी गतिविधियों को शह देने के लिए अंतरराष्ट्रीय पटल पर जवाबदेह बनाने के जो प्रयास करता रहा है, उनमें चीन ने पूरे जतन से पलीता लगाने का काम किया है।

 भारत के लिए यह वाकई बड़ी चिंता है।

 लेकिन मात्र इसी के चलते विदेश सचिव चीन नहीं पहुंचे थे; दोनों देशों के मध्य राजनीतिक चैनल सक्रिय है, और जरूरत पड़ने पर दोनों देश अपने किसी दूत को एक दूसरे के यहां भेजे बिना ही परस्पर संपर्क साधे रह सकते हैं।

नियंतण्र परिदृश्य तेजी से बदलने पर है।

 जरूरत है कि इससे उभरीं चुनौतियों का कारगर तरीके से सामना किया जाए।

 ये चुनौतियां भारत, चीन और दुनिया के नेक देशों को दरपेश हैं।

 व्हाइट हाऊस की नईप्राथमिकताओं के मद्देनजर विश्व परिदृश्य में नाटकीय बदलाव आ गया है।

 व्हाइट हाऊस अपनी विदेश नीति के कुछ पहलुओं को नई दिशा देने के प्रयास में जुट गया है।

 हालांकि ट्रंप के पदभार संभालने से पूर्व ही संभावित बदलाव की बाबत महत्त्वपूर्ण संकेत मिलने लगे थे।

 कुछसमय से अमेरिका अपनी वैदेशिक प्रतिबद्धताओं को कम करने की प्रक्रिया में जुटा हुआ है।

 उन क्षेत्रीय मामलों से धीरे-धीरे हाथ खींचने शुरू कर दिए हैं, जहां कुछसाल पहले वह बेहद सक्रिय था।

 विदेशों खासकर इराक और अफगानिस्तान में उसकी सेनाओं की भारी तैनाती थी।

 कुछअन्य जगहों पर भी उसका सैन्य दखल रहा।

 लेकिन जैसे-जैसे इस प्रकार की तैनाती की मानवीय और सामग्रीगत लागत बढ़ने लगी अमेरिकी सरकार को जनता का समर्थन कम से कमतर होना शुरू हो गया।

 उस पर आरोप लगे कि दूर की समस्याएं सुलझाने में वह ‘‘सुल्तानी सनक ’ दिखा रही है।

 जब अमेरिकी नीति-नियंता अपने प्रयासों को समेटने के प्रयास में थे, तभी अन्य देश नये उभरे हालात में अपनी भूमिका तलाशने में जुट गए।

 लेकिन इनमें कोई भी चीन से ज्यादा तेजी में नहीं था।

 चीन को एक उभरती ताकत के रूप में देखा जाता है।

 खासकर आर्थिक और सैन्य लिहाज से।

 उसका विश्व पटल पर प्रभाव तेजी से बढ़ने पर है।

 वह द्वितीय विश्व युद्ध के पश्चात अंतरराष्ट्रीय तौर-तरीके जैसे उभरे उन्हें लेकर खीझ जताता रहा है।

 और अपने ही तरीके से उनमें सुधार की कोशिशें भी करता रहा है।

 उसका मानना है कि आज की जमीनी हकीकतों के मद्देनजर उसके प्रयास उम्दा हैं।

 उदाहरण के लिए चीन चाहता है कि उसकी मुद्रा अंतरराष्ट्रीय प्रचलन में आए ताकि डॉलर अपने दबदबे को बनाए नहीं रख सके।

 चीन दूरस्थ स्थानों के लिए कारोबारी मार्ग तैयार करने की दिशा में भी सक्रिय है।

 मध्यकालिक सिल्क मार्ग को नये सिरे से आरंभ करना चाहता है।

 इसी के साथसमुद्री मार्ग भी तलाश लेना चाहता है।

 उसके इन प्रयासों की खासी र्चचा हो चुकी है।

 चीन चाहता है कि दुनिया में बहुध्रुवीय व्यवस्था हो जहां किसी एक देश का ही दबदबा नहीं रहने पाए।

 इन हालात में दोनों ताकतों के बीच तल्खी बढ़ने पर है, जिसके अंतरराष्ट्रीय असर से इनकार नहीं किया जा सकता।

 अमेरिका अभी भी विश्व में सिरमौर बना हुआ है, और अनेक देश खासकर कमजोर देश सोचते हैं कि उसकी सरपरस्ती में वे सुरक्षित रह सकते हैं।

 ये देश चीन द्वारा पेश किए जा रहे बहुध्रुवीय विश्व की अवधारणा से शायद ही सहमत हों।

 फिर उन्हें यह चिंता भी है कि चीन का कोई दीन-ईमान नहीं है।

 पता नहीं कब वह मनमानी भरा व्यवहार करने लग पड़ जाए।

 इस दृष्टि से दक्षिण चीन सागर का मामला गिनाया जा सकता है जहां वे अपने पड़ोसी देशों के साथ तमाम समुद्री विवादों में घिरा हुआ है।

 सच तो यह है कि दक्षिण चीन सागर का मसला आज की तारीख में विश्व के लिए गंभीर संकट के रूप में उभर आया है।

 यहां जिन पक्षों के भी हित हैं, उनमें कोईभी अपने मतभेदों को सुगमता का अनुभव नहीं कर पा रहा है।

 क्षेत्र में टकराव के हालात बन गए हैं।

 चीन की इस क्षेत्रमें अतिसक्रियता से अन्य देश भी चिंतातुर हो गएहैं।

 उन्हें शंका होने लगी है कि कहीं उनके अपने हित ही टकराव की बलि न चढ़ जाएं।

 चीन को ‘‘हद’ में रखने की कोशिश अति महत्त्वाकांक्षी अवधारणा प्रतीत हो रही है।

 शंका है कि यह मसला शीत युद्ध के हालात को ही न लौटा लाए।

 हालांकि कुछ क्षेत्रीय देश एकजुट होकर अपने हितों की हिफाजत करने को तत्पर हैं।

 इस बाबत र्चचा हुई हैं।

 साझा हित वाले देश लामबंद हुए हैं।

 विश्व को बदलता परिदृश्य यकीनन इस प्रकार की लामबंदी का जरिया बन सकता है, जिससे भारत-चीन अपनी पुरानी समस्याओं का वैकल्पिक समाधान कर सकें।

 दोनों देश सामरिक वार्ताओं के जरिए किसी समाधान पर पहुंचने में सफल हो सकते हैं।

 अभी तेजी से बढ़ते, जैसा कि दोनों देश दावा करते रहे हैं, भारत और चीन एक दूसरे को बुद्धिमत्तापूर्ण समझाइस दे सकते हैं।

 यह इसलिए भी जरूरी है कि विश्व के भावी परिदृश्य को आकार देने में ये दोनों देश महत्त्वपूर्ण भूमिका निभाने वाले हैं।

 पाकिस्तान आतंकी गुटों को पाल-पोस रहा है, और ऐसे में चीन का आचरण भारत को व्यग्र किए दे रहा है।

 ऐसे में जरूरी हो गया है कि दोनों देश मिल बैठकर समझदारी दिखाते हुए क्षेत्रीय और अंतरराष्ट्रीय मामलों में अपनी समुचित भागीदारी को ध्यान में रखें।

 बदलते विश्व परिदृश्य में उन्हें सतर्क रहना ही होगा।

(लेखक पूर्व विदेश सचिव हैं), सौजन्य- राष्ट्रीय सहारा।

