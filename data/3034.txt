केलकर समिति के सुझावों से आएगी पीपीपी में नई जान (बिजनेस स्टेंडर्ड )।

आखिरकार केलकर समिति ने निजी-सार्वजनिक भागीदारी को लेकर कुछ स्पष्ट अनुशंसाएं कर दी हैं।

 इस संबंध में विस्तार से जानकारी दे रहे हैं विनायक चटर्जी:—।

धन्यवाद डॉ. विजय केलकर, आपको तथा आपकी समिति के सभी सम्मानित सदस्यों को धन्यवाद।

, वर्ष 2000 के दशक के शुरुआती दौर से ही निजी क्षेत्र यह मांग करता रहा है कि निजी सार्वजनिक भागीदारी (पीपीपी) परियोजनाओं को समान अवसर मुहैया कराए जाएं लेकिन उनकी बात किसी ने नहीं सुनी।

 अब इस बात की स्पष्ट अनुशंसा कर दी गई है कि इस क्षेत्र के लिए एकअलग स्वतंत्र नियामक गठित किया जाना चाहिए।

 निजी क्षेत्र की बात करें तो उसने लगातार यह दलील दी है कि पीपीपी में शक्ति संतुलन उसके प्रतिकूल रहा है।

 लेकिन उसकी सुनवाई नहीं हुई।

 आपने इसके लिए अप्रचलित सौदेबाजी के रूप में एकदम उपयुक्त शब्द का प्रयोग किया है।

 आमतौर पर यह देखने को मिलता रहा कि जब भी कोई परियोजना पूरी हो जाती है तो सरकारी अधिकारियों को बढ़त हासिल हो जाती है और निर्माता कंपनी की मोलतोल करने की क्षमता पूरी तरह समाप्त हो जाती है।

 ऐसे में आपने नैशनल फैसिलिटेशन कमेटी की स्थापना की बात कही ताकि परियोजनाओं के दिक्कतदेह मसलों से निपटा जा सके।

, वर्ष 2010 के बाद से निजी क्षेत्र लगातार यह मांग करता रहा है कि संकटग्रस्त पीपीपी परियोजनाओं पर नए सिरे से बातचीत करने के लिए रचनात्मक रुख अपनाया जा सके।

 किसी ने उनकी बात नहीं सुनी।

 अब आपने यह सुझाव दिया है कि पीपीपी अनुबंधों में विवाद निस्तारण ढांचे का स्पष्टï उल्लेख होना चाहिए।

 यह भी कि ऐसी घटनाओं की आशंका रहती है जिनके बारे में कोई भविष्यवाणी न की जा सकती हो।

 ऐसे में समझौते की शर्तों में बदलाव की गुंजाइश रहनी चाहिए।

 इसके लिए आपको धन्यवाद।

, वर्ष 2000 के पूरे दशक के दौरान निजी क्षेत्र यह अनुशंसा करता रहा कि पीपीपी को लेकर एकीकृत रुख के लिए एक संस्थान बनाया जाए।

 चाहे वह केंद्रीय हो, राज्य स्तर पर हो या फिर विभागीय।

 लेकिन किसी ने उनकी नहीं सुनी।

 आपकी समिति ने अब बेहद मजबूती से यह सुझाव पेश किया है कि 3पी संस्थान के साथ बिना किसी देरी के आगे बढ़ा जाए।

 यह बात माननी होगी कि माननीय वित्त मंत्री ने यकीनन इसकी जरूरत को समझा और अपने बजट में इसकी घोषणा की।

, निजी क्षेत्र ने बार-बार ‘उलट बीओटी (निर्माण, परिचालन, हस्तांतरण)’ मॉडल की बात की थी।

 उसने मुंबई पुणे एक्सप्रेसवे का उदाहरण तक दिया था लेकिन किसी ने नहीं सुनी।

 अब आपने इस विचार को आगे बढ़ाते हुए सरकार के स्वामित्व वाली मौजूदा बुनियादी ढांचा परियोजनाओं के मुद्रीकरण की अनुशंसा की है।

 इस तरह अनेक निर्माणाधीन परियोजनाओं में निजी क्षेत्र को शामिल करने का अवसर मिलेगा।

, निजी क्षेत्र निरंतर यह कहता रहा है कि प्रासंगिक और समुचित वाणिज्यिक निर्णय नहीं लिए जाते हैं क्योंकि नौकरशाही जांच आदि को लेकर भयभीत रहती है।

 इस बात ने नीतिगत पंगुता को जन्म दिया।

 तब भी किसी ने नहीं सुनी।

 आपकी समिति ने इस बात को पहचाना और भ्रष्टïाचार निरोधक अधिनियम 1988 में संशोधन की मांग की।

 ताकि अधिकारियों से वाणिज्यिक निर्णयों में आमतौर पर हो जाने वाली गलतियों को दंडनीय न बनाया जाए।

, महोदय, यह स्पष्टï है कि आपकी समिति पीपीपी के आर्थिक इतिहास और साथ ही देश के बुनियादी ढांचा क्षेत्र के इतिहास में मील का पत्थर साबित होगी।

 अगर यह छूट ली जा सके कि पीपीपी में नई जान फूंकने के लिए आगे किन क्षेत्रों में काम करना आवश्यक है तो निम्रलिखित सुझाव सामने आते हैं:, पुन:वार्ता: आपकी समिति ने स्पष्टï रूप से यह चिह्निïत किया है कि दीर्घावधि की पीपीपी परियोजनाओं को अप्रत्याशित जोखिमों का शिकार होने का खतरा रहता है।

 ऐसी परिस्थितियां परियोजना की शर्त को लेकर दोबारा बातचीत की आवश्यकता को जन्म देती हैं।

 इस बात को सभी पक्षों को सद्भाव में लेना चाहिए।

 इसके पश्चात समिति ने पीपीपी पर पुन:वार्ता के लिए एक स्थायी प्रणाली की वकालत की है हालांकि उसके बारे में आपकी रिपोर्ट में स्पष्टï उल्लेख नहीं है।

 हमारी समझ के मुताबिक तो बुनियादी पीपीपी परियोजना समीक्षा समिति और बुनियादी पीपीपी अधिनिर्णय पंचाट के रूप में जिन संस्थाओं का सुझाव दिया गया है वे केवल सीमित उद्देश्य पूर्ति के लिए हैं।

 मुख्य आर्थिक सलाहकार ने पिछली आर्थिक समीक्षा में यह सुझाव दिया था कि सरकार पीपीपी के लिए एक स्वतंत्र पुन:वार्ता आयोग का गठन करे।

, स्विस चुनौती: आपकी समिति ने सरकारी खरीद के स्विस चुनौती वाले तरीके पर नकारात्मक रुख अपनाया है क्योंकि वह पारदर्शिता और सुशासन के परीक्षण में विफल है।

 जरूरी नहीं है कि ऐसा ही हो।

 इस लेखक ने अपने पिछले आलेख में यह बताया था कि स्विस चुनौती शैली निजी क्षेत्र की परियोजना विकास क्षमता को पहले से ही तनावग्रस्त सरकारी व्यवस्था का पूरक बनाने का माद्दा रखती है।

 इतना ही नहीं ऐसे भी तरीके मौजूद हैं जिनकी मदद से स्विस चुनौती की बोलियों को सहज ही निष्पक्ष तरीकों का अनुगामी बनाया जा सकता है।

 राज्यों की भूमिका: बढ़े हुए राजकोषीय आवंटन और सहयोगात्मक संघवाद के साथ पीपीपी के निर्माण और पोषण में पीपीपी की भूमिका में और अधिक इजाफा होगा।

 राज्यों के पीपीपी को इस क्षेत्र के श्रेष्ठï कार्य व्यवहार से जोडऩे के लिए एक ढांचे की आवश्यकता होगी।

, बिजली वितरण, सिंचाई और सार्वजनिक आवास: एक ओर जहां आपकी रिपोर्ट खास क्षेत्रों मसलन सड़क, बंदरगाह, विमानतल और रेलवे आदि पर केंद्रित है वहीं यह बात भी अहम है कि एक राष्टï्र के रूप में हम अपने सोच को उन तीन क्षेत्रों के इर्दगिर्द ले जाएं जहां निजी सहयोग आवश्यक है: बिजली वितरण, सिंचाई और सार्वजनिक आवास ऐसे ही क्षेत्र हैं।

 विकास वित्तीय संस्थान (डीएफआई): सन 1960, 1970 और 80 के दशक में डीएफआई ने औद्योगिक विकास के लिए पूंजी उपलब्ध कराने में अहम भूमिका निभाई।

 बुनियादी ढांचागत क्षेत्र में पीपीपी के लिए भी ऐसे ही हस्तक्षेप की जरूरत हमेशा महसूस की गई।

 इस समस्या को आंशिक तौर पर हल करने के लिए कुछ संस्थानों पर विचार किया गया था लेकिन तमाम वजहों से आज भी यह क्षेत्र डीएफआई जैसे संस्थान से वंचित है।

 यह सवाल अभी भी बरकरार है कि क्या पीपीपी परियोजनाओं को डीएफआई से फायदा मिल सकता है।

 अतार्किक बोली: अतार्किक बोलियों ने पीपीपी को बहुत नुकसान पहुंचाया।

 यह समस्या अपने आप दूर होने वाली नहीं है।

 मानवीय स्वभाव और उद्यमियों का उत्साह इसे बरकरार रखेगा।

 ऐसे में यह चुनौती सामने है कि अतार्किक बोलियों की स्वीकृति रोकने के तरीके खोज निकाले जाएं।

, समग्र मंजूरी : पीपीपी का अधिकांश दबाव इसलिए है क्योंकि बोली की प्रक्रिया को हड़बड़ी में अंजाम दिया जाता है बिना समग्र मंजूरी के।

 रिपोर्ट में सही कहा गया है कि मामला केवल भूमि अधिग्रहण का नहीं है।

 बल्कि यह तमाम अनुमतियों से संबंधित है जिनमें वन, पर्यावरण, विभिन्न उपयोगिताओं, रक्षा और स्थानीय शासन की मंजूरियां शामिल हैं।

 यह अहम है कि भविष्य में किसी को बिना संपूर्ण मंजूरी के बोली आवंटित की जाए।

 यह शर्त कठिन है लेकिन जरूरी भी।

 इन मसलों के बावजूद पीपीपी की प्रगति के साथ ही नए मुद्दे सामने आते रहेंगे।

 इस बीच यह स्पष्टï है कि केलकर समिति ने पीपीपी में नई जान फूंकने की राह में एक अनिवार्य मदद की है।

,  ।

सौजन्य :-बिजनेस स्टेंडर्ड ,20.01.2016, विनायक चटर्जी।

