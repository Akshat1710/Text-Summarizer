गलतियों से सबक लेने की जरूरत  (राष्ट्रीय सहारा  : Editorial)।

पंजाब में कपास की बीटी कॉटन किस्मों को सफेद मक्खी या व्हाईट फ्लाई नाम के कीट से भयानक क्षति हुई है।

 इस तरह के समाचार हरियाणा व राजस्थान से भी मिले हैं।

 किसानों की क्षति इतनी व्यापक है कि बहुत से किसान पूरी तरह बर्बाद हो गए हैं।

 सैंकड़ों करोड़ रपए की क्षतिपूर्ति के सरकारी वायदों के बावजूद किसानों के विरोध-प्रदर्शन बढ़ते जा रहे हैं।

गौरतलब है कि बीटी काटन एक जीएम (जेनेटिकनी मोडिफाइड) फसल है।

 आश्र्चय की बात है कि इसकी विफलता व क्षति के कई समाचार मिलने के बावजूद सरसों की जीएम फसल को स्वीकृति दिलवाने के प्रयास तेज किए जा रहे हैं।

 हालांकि सरसों जैसी महत्वपूर्ण खाद्य फसल में जीएम तकनीक लाने के खतरों के बारे में कई जानकारियां हाल के समय में ही उपलब्ध करवाई गई हैं, पर इन्हें नजरअंदाज किया जा रहा है।

, सवाल है कि पिछली गंभीर गलतियों से सीख लेने की सरकारी तंत्र की क्षमता व इच्छा भी क्या समाप्त हो रही है।

 सवाल इस कारण उठाना और भी जरूरी हो गया है क्योंकि जीएम फसलों के प्रसार से बहुत शक्तिशाली स्वार्थ जुड़े रहे हैं, जिनमें विश्व की सबसे बड़ी बीज व कृषि बहुराष्ट्रीय कंपनियां भी शामिल हैं।

जीएम फसलों के विरोध का एक मुख्य आधार यह रहा है कि ये फसलें स्वास्य व पर्यावरण की दृष्टि से सुरक्षित नहीं हैं और यह असर जेनेटिक प्रदूषण के माध्यम से अन्य सामान्य फसल व पौधों में भी फैल सकता है।

 इस विचार को इंडिपेंडेंट साइंस पैनल यानी स्वतंत्र विज्ञान मंच ने बहुत सारगर्भित ढंग से व्यक्त किया है।

 पैनल में एकत्र हुए विश्व के अनेक देशों के प्रतिष्ठित वैज्ञानिकों व विशेषज्ञों ने जीएम फसलों पर एक महत्वपूर्ण दस्तावेज तैयार किया जिसके निष्कर्ष में उन्होंने कहा है कि जीएम फसलों के बारे में जिन लाभों का वायदा किया गया था, वे प्राप्त नहीं हुए हैं और ये फसलें खेतों में समस्याएं उपस्थित कर रहीं हैं।

 अब इस बारे में व्यापक सहमति है कि इन फसलों का प्रसार होने पर ट्रांसजेनिक प्रदूषण से बचा नहीं जा सकता है।

 अत: जीएम फसलों व गैर जीएम फसलों का सह अस्तित्व नहीं हो सकता है।

, सबसे महवपूर्ण यह है कि जीएम फसलों की सुरक्षा या सेफ्टी प्रमाणित नहीं हो सकी है।

 इसके विपरीत पर्याप्त प्रमाण प्राप्त हो चुके हैं जिनसे इन फसलों की सेफ्टी या सुरक्षा संबंधी गंभीर चिंताएं उत्पन्न होती हैं।

 यदि इनकी उपेक्षा की गई तो स्वास्य व पर्यावरण की क्षति होगी जिसकी पूत्तर्ि नहीं हो सकती है।

 जीएम फसलों को अब दृढ़ता से अस्वीकृत कर देना चाहिए।

विवाद का एक महवपूर्ण मुद्दा यह बन रहा है कि वैज्ञानिकों के जो विचार सही बहस के लिए सामने आने चाहिए थे, उन्हें दबाया गया है।

 प्राय: जीएम फसलों के समर्थकों द्वारा यह कहा गया है कि अमेरिका में जो अनेक जीएम फसलों को स्वीकृति मिली, वह काफी सोच-समझकर ही दी गई होगी, पर हाल में ऐसे प्रमाण सामने आएं हैं कि यह स्वीकृति बड़ी बहुराष्ट्रीय कंपनियों के दबाव में दी गई व इनके लिए अनेक सरकारी तंत्र के अपने वैज्ञानिकों की जीएम फसलों संबंधी चेतावनियों को दबा दिया गया।

इस विषय पर एक चर्चित पुस्तक है जीएम स्मिथ की ‘‘जेनेटिक रुलेट’।

 अनेक अन्तरराष्ट्रीय ख्याति के विशेषज्ञों ने इस पुस्तक को अति मूल्यवान बताया है।

 उन्होंने बताया है कि अमेरिका की सरकार के खाद्य व दवा प्रशासन के लिए जो तकनीकी विशेषज्ञ व वैज्ञानिक कार्य करते रहे हैं, वह वर्षो से जीएम उत्पादों से जुड़े हुए विभिन्न गंभीर संभावित खतरों के बारे में चेतावनी देते रहे थे।

 इसके लिए जरूरी अनुसंधान करवाने की जरूरत बताते रहे थे।

 काफी देर बाद पता चला कि इस तरह के जीएम उत्पादों पर जो प्रतिकूल राय होती थी, उसे यह सरकारी एजेंसी प्राय: दबा देती थी।

, 1992 में खाद्य व दवा प्रशासन ने जीएम उत्पादों के पक्ष में नीति बनाई तो इस प्रतिकूल वैज्ञानिक राय को गोपनीय रखा गया।

 पर सात वर्ष बाद जब इस सरकारी एजेंसी के गोपनीय रिकॉर्ड को एक अदालती मुकदमे के कारण सार्वजनिक करना पड़ा और हजारों पृष्ठों में बिखरी नई जानकारी सामने आई तो पता चला कि वैज्ञानिकों की जीएम फसलों व उत्पादों के बारे में जो प्रतिकूल राय होती थी, उसे वैज्ञानिकों के विरोध के बावजूद नीतिगत दस्तावेजों से हटा दिया जाता था।

 दस्तावेजों से यह भी पता चला कि खाद्य व दवा प्रशासन को राष्ट्रपति के कार्यालय से आदेश थे कि जीएम फसलों को आगे बढ़ाया जाए।

 ऐसे अनेक उदाहरण हैं जहां प्रतिष्ठित वैज्ञानिकों का अनुसंधान कार्य केवल इसलिए बाधित किया गया क्योंकि उनके अनुसंधान से इन फसलों के खतरे पता चलने लगे थे।

 इन कुप्रयासों के बावजूद निष्ठावान वैज्ञानिकों के अथक प्रयासों से जीई फसलों के गंभीर खतरों को बताने वाले दर्जनों अध्ययन उपलब्ध हैं।

 जैफरी एम स्मिथ की पुस्तक जेनेटिक रुलेट् (जुआ) के 300 से अािक पृष्ठों में ऐसे दर्जनों अध्ययनों का सार-संक्षेप या परिचय उपलब है।

 इनमें चूहों पर हुए अनुसंधानों में पेट, लिवर, आंतों जैसे विभिन्न महत्वपूर्ण अंगों के बुरी तरह क्षतिग्रस्त होने की र्चचा है।

 जीई फसल या उत्पाद खाने वाले पशु-पक्षियों के मरने या बीमार होने की र्चचा है व जेनेटिक उत्पादों से मनुष्यों में भी गंभीर स्वास्य समस्याओं का जिक्र है।

, कृषि व खाद्य क्षेत्र में जेनेटिक इंजीनियरिंग की टेक्नोलॉजी मात्र लगभग छह-सात बहुराष्ट्रीय कंपनियों व उनकी सहयोगी या उप-कंपनियों के हाथ में केंद्रित हैं।

 इन कंपनियों का मूल आधार पश्चिमी देशों विशेषकर अमेरिका में है।

 इनका उद्देश्य जेनेटिक इंजीनियरिंग के माध्यम से विश्व कृषि व खाद्य व्यवस्था पर नियंतण्रस्थापित करना है।

 उन्हें अमेरिकी सरकार का भरपूर समर्थन मिलता रहा है क्योंकि कमजोर होते आर्थिक आधार के बीच अमेरिकी सरकार को अपना नियंतण्रमजबूत करना और भी जरूरी लगता है।

इस कुप्रयास व षडयंत्र के विरुद्ध सुप्रीम कोर्ट में भी लंबी लड़ाई लड़ी गई है।

 सुप्रीम कोर्ट ने जैव तकनीक के ख्याति प्राप्त वैज्ञानिक प्रो पुष्प भार्गव को जेनेटिक इंजीनियरिंग एप्रूवल कमेटी के कार्य पर निगरानी के लिए नियुक्त किया।

 प्रो भार्गव सेन्टर फॉर सेल्यूलर एंड मालीक्यूलर बॉयोलॉजी हैदराबाद के पूर्व निदेशक व नेशनल नॉलेज आयोग के उपाध्यक्ष रहे हैं।

 उन्होंने चेतावनी दी है कि चंद व्यक्तियों द्वारा अपने व बहुराष्ट्रीय कंपनियों- विशेषकर अमेरिकी हितों के मद्देनजर जीएम फसलों से सावधान रहे।

 भारत में कुछ समय पहले बीटी बैंगन के रूप में पहली खाद्य जीएम फसल के व्यावसायिक प्रसार का प्रयास हुआ था।

 पर इसे सफलता नहीं मिली।

 अब कुछ अन्य जीएम खाद्य फसलों के परीक्षण तेज हो रहे हैं।

 विशेषकर सरसों की जीएम फसल का परीक्षण।

 अत: जरूरी है कि जीएम फसलों के खतरों को समय रहते समझा जाए व देश की खेती-किसानी, पर्यावरण व स्वास्य हितों की रक्षा की जाए।

,  , सौजन्य :-भारत डोगरा, राष्ट्रीय सहारा  ,20.10.2015।

