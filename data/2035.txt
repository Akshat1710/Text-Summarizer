भारत के सामने नेतृत्व का अवसर (दैनिक भास्कर)।

दुनिया में पाकिस्तान पहला देश है, जिसने आतंकवाद को अपनी सरकारी नीति का प्रमुख अंग बनाया।

 जम्मू-कश्मीर हथियाने के मामले में हर ओर से जब उसके सारे प्रयास नाकाम हो गए तो उसने आतंकवाद का सहारा लिया और भारत के विरुद्ध अघोषित युद्ध शुरू किया।

 रूस को अफगानिस्तान से खदेड़ने के लिए अमेरिका ने भी आतंकवादियों को साथ लिया, जो बाद में उसके गले की फांस बन गए।

 धीरे-धीरे आतंकवाद विश्वभर में फैलकर 21वीं सदी की सबसे बड़ी चुनौती बन गया।

 इसमें सबसे ज्यादा दोष अमेरिका की नीतियों का रहा है।

, अभी तक आतंकी शक्तियां अदृश्य होती थीं, उनका कोई निश्चित ठौर-ठिकाना नहीं होता था।

 वे छिपकर काम करती थीं।

 मारकर भाग जाना उनकी रणनीति थी।

 आईएसआईएस यानी कि इस्लामिक स्टेट आॅफ इराक तथा सीरिया के सामने आने के बाद आतंकवाद का रंग-रूप तथा रणनीति पूरी तरह से बदल गई है।

 आतंकवादियों का यह समूह अपने को स्टेट की संज्ञा देता है यानी वह अब देशों पर कब्जा जमाकर उन पर शासन करना चाहता है।

 यह सही है कि इसका पहला उदाहरण अफगानिस्तान में देखने को मिला था।

 वहां तालिबान ने शासन स्थापित किया था, लेकिन तालिबान ने भी इतने स्पष्ट रूप से अपने को स्टेट नहीं घोषित किया था जैसा कि आईएसआईएस ने किया है।

 सीरिया और इराक में आज वह खुले रूप से वहां की सरकारों को चुनौती दे रहा है तथा उसकी घोषित नीति है कि इन दोनों देशों को अपने कब्जे में लेने के बाद वह धीरे-धीरे दुनिया के अन्य देशों में भी अपना अाधिपत्य जमाने का प्रयास करेगा।

, भारत जेहादी आतंकवाद का दशकों से शिकार रहा है।

 स्पष्ट है कि आईएसआईएस से भारत को भी बड़ा खतरा है।

 एक समय था जब हम हर मंच से, देश के भीतर तथा देश के बाहर, गर्व से कहते थे कि अंतरराष्ट्रीय आतंकवाद में कोई भी भारतीय शामिल नहीं है।

 अब हमें सिर झुकाकर स्वीकार करना पड़ता है कि भारतीय भी अंतरराष्ट्रीय आतंकवाद के पुर्जे बन गए हैं तथा आईएसआईएस में भी उनके शामिल होने की सूचना है।

 अतः भारत को आईएसआईएस से भविष्य में गंभीर खतरा पैदा हो सकता है।

 अन्य आतंकी गुटों की तुलना में आईएसआईएस कई मायने में भिन्न है।

 पहला, यह अपने को स्टेट मानता है।

 दूसरा, यह आमने-सामने की लड़ाई लड़ रहा है और इराक तथा सीरिया के भू-भाग पर अपना कब्जा बढ़ा रहा है।

 तीसरा, यह नृशंसता की सभी हदें पार कर चुका हैै और अपने शत्रुओं को भयानक ढंग से मौत के घाट उतारता है।

 चौथा, ऐतिहासिक धरोहरों को मिनटों में ध्वस्त करने में इसे कोई संकोच नहीं होता है।

 वैसे तो तालिबान ने भी बामियान में 1700 साल पुरानी बुद्ध प्रतिमाओं को बारूद से उड़ा दिया था, लेकिन जिस प्रकार इराक और सीरिया में ऐतिहासिक धरोहरों को आईएसआईएस ने तहस-नहस किया है वह मानवता के विरुद्ध घोर अपराध है।

 इराक में जून 2014 से फरवरी 2015 के बीच में आईएसआईएस ने 28 ऐतिहासिक धरोहरों को नष्ट किया, इसमें मस्जिद, दूसरे धार्मिक स्थल, चर्च, संग्रहालय तथा अन्य ऐतिहासिक भवन शामिल हैं।

 इसमें पामीरा भी शामिल है।

 पामीरा लगभग दस हजार वर्ष पुराना शहर है और इसमें प्राचीन काल के अनेक भवन, द्वार, मंदिर, महल थे।

, बर्बर मध्य युग में ऐसी घटनाएं घटती थीं, लेकिन सभ्य 21वीं सदीं में भी धड़ल्ले से ऐसे अपराधों को अंजाम देना अकल्पनीय हैै।

 पांचवां, पूरी मानवता स्वीकार करती है कि धर्म को आतंकवाद के साथ जोड़कर देखना सही नहीं है पर आईएसआईएस के आतंकवादी गर्व के साथ अपने को इस्लाम से जोड़ते हैं और उसी के नाम पर सारे अपराध कर रहे हैं।

 छठा, सामान्यतः जेहादी आतंकवाद के निशाने पर दूसरे धर्म के लोग होते हैं, लेकिन यहां इस्लामिक स्टेट के निशाने पर इस्लाम को मानने वाले ही हैं।

 मध्य एशिया के इस्लामी देश प्रजातंत्र के मूल्यों के लिए विख्यात नहीं हैं।

 इसके ठीक उलट अधिकांश देशों में या तो राजशाही है या किसी किसी प्रकार की तानाशाही।

 अमेरिका ने शासक बदलो की नीति चलाई, जिसके तहत इराक का युद्ध हुआ और सद्‌दाम को मौत के घाट उतारा गया।

 आज इराक की जो स्थिति है वह किसी से छिपी नहीं है।

 ीरिया में भी अमेरिका उसी नीति पर चल रहा है और राष्ट्रपति असद की सरकार को अपदस्थ करना चाहता है।

 मिस्र में जब लोग भारी संख्या में वहां की सरकार के विरोध में सड़कों पर उतरे थे तो उसे विश्व-मीडिया ने ‘अरब के वसंत’ की संज्ञा दी और यह कल्पना की गई कि वह आंदोलन सारे इस्लामिक देशों में फैलेगा तथा हर देश में प्रजातांत्रिक सरकारें बनंेगी।

 आंदोलन फैला भी, लेकिन प्रजातंत्र के लिए नहीं बल्कि सत्ता हथियाने के लिए।

 कई देशों में ये ताकतें तो पुराने शासकों से भी ज्यादा हिंसात्मक हैं।

 सीरिया में तो ये ताकतें विशुद्ध रूप से आतंकवादी हैं और इस्लामिक स्टेट का एक हिस्सा।

 जब सीरिया में हिंसा भड़की तो अमेरिका ने पहले इन आतंकवादियों की सहायता की, इस उम्मीद में कि वे राष्ट्रपति असद की सरकार को अपदस्थ करने में सफल होंगे।

 धीरे-धीरे यह स्पष्ट हो गया कि ये शक्तियां राष्ट्रपति असद से भी अधिक खतरनाक हैं।

 राष्ट्रपति असद ने भी इनका डटकर मुकाबला किया, भीषण हिंसात्मक संघर्ष हुआ और अभी भी हो रहा है।

 रूस के राष्ट्रपति पुतिन के असद के साथ अच्छे संबंध रहे हैं।

 अतः अमेरिका की नीति को नज़रअंदाज करते हुए रूस अब इस संघर्ष में कूद चुका है और इस्लामिक स्टेट के ठिकानों पर हवाई हमले भी कर रहा है।

, राष्ट्रपति असद के साथ भारत के भी मधुर संबंध रहे हैं।

 विदेश मंत्री की हैसियत से मैं भी सीरिया गया था और राष्ट्रपति असद तथा उनके सहयोगियों के साथ बहुत सार्थक बातचीत हुई थी।

 बाद में तब के प्रधानमंत्री अटल बिहारी वाजपेयी भी सीरिया के दौरे पर गए और भारत सीरिया के संबंध और प्रगाढ़ हुए, लेकिन भारत ने राष्ट्रपति असद को इस्लामिक स्टेट के आतंकवादियों के रहमोकरम पर छोड़ दिया है।

 रूस ने मित्रता दिखाई है और असद की मदद के लिए कूद पड़ा है।

 अमेरिका तथा उसके सहयोगी देश रूस के इस कदम से खुश नहीं हैं पर पुतिन को इसकी चिंता नहीं है।

 भारत को भी मित्रता का भाव दिखाना चाहिए, विशेष कर जब इस्लामिक स्टेट से भारत को इतना बड़ा खतरा है।

 सीरिया और इराक, विशेषकर सीरिया से बड़ी संख्या में लोगों का पलायन हो रहा है, जो शरणार्थी बनकर यूरोप के विभिन्न देशों मंे घुसने का प्रयास कर रहे हैं तथा अक्सर त्रासदी के शिकार भी होते हैं।

 हाल के दिनों में समुद्र के तट पर पड़े एक बच्चे की लाश ने दुनियाभर के लोगों का दिल दहला दिया था।

,  ।

सौजन्य :-यशवंत सिन्हा (पूर्व केंद्रीय मंत्री और विदेश मंत्री ), दैनिक भास्कर ,17.10.2015।

