इस विवाद का नतीजा तो निकले  (दैनिक भास्कर )।

हाल केवर्षों में सर्वाधिक गलत समझी गई, बेकाबू और नतीजे पर पहुंच सकी कोई बहस है तो वह है सहिष्णु भारत पर जारी बहस।

 आबादी का एक तबका बहुत चिंतित है और कई लोगों ने अपने अवॉर्ड्स लौटा दिए हैं, मीडिया में बयान दिए हैं और दादरी और कलबुर्गी हत्या की घटनाओं के उदाहरण िदए हैं।

 ऐसे भी लोग हैं, जिन्हें लगता है कि भारत सहिष्णु देश है।

 सच यह है कि हम बढ़ती असहिष्णुता पर खुली बहस कर सकते हैं या इसके लिए सरकार को निशाना बना सकते हैं।

 या यह कि सांस्कृतिक रूप से बहुत ज्यादा भिन्न एक अरब से ज्यादा भारतीय रोज की जिंदगी को शांति से जी रहे हैं, ये बातें बताती हैं कि हम सहिष्णु देश हैं।

 दोनों पक्ष पूरी ताकत से अपनी दलीलें रख रहे हैं।

 वे दूसरे को सुनने को तैयार ही नहीं हैं।

 यह अपने आप में एक प्रकार की असहिष्णुता है।

 जो वास्तव में सहिष्णु हैं, इसके बारे में बयान देते नहीं फिरते।

, सवाल तो फिर भी है ही- भारत सहिष्णु है या असहिष्णु।

 या हम इतने सहिष्णु हैं कि कह सकें कि दोनों बयान एक साथ सच हैं।

 भ्रम तो सवाल से ही पैदा होता है।

 सहिष्णुता अपने आप में कोई अवधारणा नहीं है।

 धार्मिक सहिष्णुता हो सकती है, जातिगत सहिष्णुता, आर्थिक असमानता, इंटरनेट पर असहिष्णुता, राजनीतिक असहिष्णुता, ट्रैफिक संबंधी असहिष्णुता और वैकल्पिक राय संबंधी असहिष्णुता हो सकती है।

 यदि आपको इन सबको शामिल करने के लिए असहिष्णुता शब्द का इस्तेमाल करना पड़े तो, पक्का है कि असहिष्णुता का अस्तित्व है।

, ट्रैफिक में हम जोर-जोर से हॉर्न बजाते हैं, जो बताता है कि समाज के रूप में हम कौन हैंं (सारे विकसित और ज्यादातर एशियाई देशों में लोग ऐसा नहीं करते)।

 यदि आपका ट्विटर अकाउंट है तो जो संवेदनहीन, क्रूर टिप्पणियों का वहां बोलबाला है, उससे जाहिर होता है कि हम अलग राय को गरिमा से लेने को तैयार नहीं हैं।

 यह कहना भी ठीक नहीं कि हम सब असहिष्णु हैं।

 कई भारतीय जोर-जोर से हॉर्न नहीं बजाते (सड़क पर शोर मचाने के लिए कुछ ही मूर्ख पर्याप्त होते हैं)।

 ट्विटर पर ज्यादातर लोगों का दृष्टिकोण सकारात्मक है।

 यही बात धार्मिक असहिष्णुता के बारे में भी सच है।

 हो सकता है ज्यादातर भारतीय हर धर्म को पसंद करते हों, लेकिन वे सारे धर्मों के साथ रहने में खुश हैं।

 एेसे समाज को आप क्या कहेंगे।

 क्या इसे ‘असहिष्णु’ का तमगा देना चाहिए।

 या आपको आंखें मंूदकर इसका बचाव करना चाहिए, बावजूद इसके कि अप्रिय घटनाएं घट रही हैं।

 या हमें इसे जीवंत समाज कहना चाहिए।

 एक समाज जिसमें सारी छटाएं मौजूद हैं, क्या वह बेहतर होने का प्रयास नहीं कर सकता।

 यह अजीब है कि दोनों पक्षों में से कोई भी असली निष्कर्ष पर नहीं पहुंचना चाहता कि समाज को बेहतर कैसे बनाएं।

 इसके लिए हमें सहिष्णुता की मानसिकता को समझना होगा और इसे यथासंभव राजनीति से अलग रखना होगा।

 यूपीए सरकार के कार्यकाल में भी भारत सहिष्णु असहिष्णु दोनों था और यही बात एनडीए के कार्यकाल में भी है।

 कुछ घटनाएं इस सरकार के होते हुई हैं और ऐसी घटनाएं पूर्ववर्ती सरकारों के दौर में भी हुई हैं।

 हर मामले में उस वक्त की सरकार ने अपने वोट बैंक के अनुसार प्रतिक्रिया दी।

 यह इस सरकार का बचाव करने का प्रयास नहीं है।

 यह तो समस्या का पता लगाने का प्रयास है ताकि हम इस बारे में कुछ कर सकें।

, समाज की सहिष्णुता के स्तर को समझने के लिए यह जानना होगा कि सहिष्णुता है क्या।

 डिक्शनरी में इसे ऐसे परिभाषित किया गया है,’ उस राय या व्यवहार को बर्दाश्त करने की क्षमता या तैयारी, जिससे कोई व्यक्ति असहमत है या पसंद नहीं करता।

’ किसी समाज में सहिष्णुता या असहिष्णुता को तीन स्तरीय प्रक्रिया से नापा जा सकता है।

 एक, ऐसी बाते हैं, जो हमें चिंतित करती हैं।

 दो, उन बातें के प्रति हमारे कदम और तीन, इन कदमों से समाज में पैदा होने वाला भय और धारणाएं।

 पहला कदम सबसे महत्वपूर्ण है कि कौन-सी बातें हमें चिंता में डालती हैं।

 इन्हें समाज में ठीक करना सबसे कठिन होता है।

 हम ऐसे समाज नहीं बनना चाहते कि जहां हमें कोई भी बात चिंता में नहीं डालती।

 खराब सड़कें, भ्रष्टाचार, अक्षमता और गरीबी से हमें चिंतित होना चाहिए।

 हालांकि, इन क्षेत्रों में हम काफी सहिष्णु हंै।

 हम प्राय: भ्रष्ट और अक्षम नेताअों को फिर चुन लेते हैं।

 हमे उन लोगों की चिंता होनी चाहिए, जिनकी आस्थाएं भिन्न हैं- वे लोग जो आपके धर्म, राजनीति, संस्कृति या आस्था में भरोसा नहीं रखते।

 जरूरी नहीं कि आप उन्हें प्यार करें पर आपको उनके साथ रहना और उन्हें रहने देना सीखना होगा।

 हालांकि, ऐसा करने का एक ही रास्ता हो सकता है और वह है समाज को शिक्षित करने और दुनिया की विभिन्न आस्थाओं संस्कृति से परिचित कराने की लंबी प्रक्रिया।

 मीडिया के बढ़ते प्रभाव और लोगों के आप्रवास के कारण यह हो रहा है, लेकिन बदलाव बहुत धीमा है।

, यही कारण है कि परेशान करने वाली बातों के प्रति हमारी प्रतिक्रिया का दूसरा कदम इतना महत्वपूर्ण है।

 क्या हम चीखते हैं।

 क्या हम प्रहार करते हैं।

 क्या हम गाली-गलौज करते हैं।

 या हम भावनात्मक स्तर पर खुद को काबू में रखते हैं।

 क्या हम गहरी सांस लेकर यह कहना सीखेंगे कि दूसरा व्यक्ति जो कह रहा है और कर रहा मैं उसे पसंद तो नहीं करता, लेकिन मैं हिंसक या अभद्र प्रतिक्रिया नहीं करूंगा।

 ऐसा लगता है कि हममें से कई भारतीयों को ऐसा करना कठिन लगता है।

 आपके गुस्सा होने पर गलत व्यवहार करना सांस्कृतिक रूप से लगभग स्वीकार्य माना जाता है।

 यह बदलना चाहिए।

 यदि आपको कुछ पसंद नहीं है तो यह बुरा तो है ही, लेकिन इसके कारण हम सभ्य व्यवहार नहीं छोड़ सकते।

 हमारा एटीट्यूड बेहतर भी हो तो बेहतर शिष्टाचार तो दिखा ही सकते हैं।

, आखिरी कदम है यह देखना कि असहिष्णु समाज के रूप में हिंसक अपमानजनक हरकतें समाज पर क्या असर डालती हैं।

 एक तो इनसे व्यापक स्तर पर भय पैदा होता है।

 एक धार्मिक हमला लाखों लोगों में भय पैदा कर सकता है।

 मीडिया के कारण यह भय अधिक तेजी से बढ़ता है।

 यही पर शीर्ष नेतृत्व को भूमिका निभानी होती है।

 जहां सरकार को हर घटना पर बयान देने की जरूरत नहीं है, वहीं यदि किसी घटना में लाखों लोगों में भय पैदा करने की आशंका है तो तत्काल शीर्ष स्तर पर ध्यान देने की जरूरत है।

 मीडिया को भी टीआरपी बढ़ाने वाली सनसनी और समाज में डर पैदा करने के बीच संतुलन स्थापित करना होगा।

, आखिरकार, हम ऐसे दिन की उम्मीद कर सकते हैं, जब हम सही कारणों से चिंतित होंगे।

 तब तक हम अपनी प्रतिक्रियाओं में शिष्टाचार का पालन तो कर ही सकते हैं।

 शीर्ष नेतृत्व और मीडिया को यह देखना होगा कि कोई बुरी क्रिया लाखों लोगों में भय पैदा कर दे।

 हम मिश्रित समाज हैं- सहिष्णु भी और असहिष्णु भी।

 कम से कम इतने सहिष्णु तो फिलहाल हो ही जाएं कि हम इसे स्वीकार करें और स्थिति को बेहतर बनाएं।

सौजन्य :- दैनिक भास्कर ,28.11.2015,चेतन भगत (अंग्रेजी के युवा उपन्यासकार ),  ।

