नोटबंदी के बाद सात तरकीब और एक सबक (बिजनेस स्टैंडर्ड)।

 =": #0000;"सरकार ने नोटबंदी को लेकर कोई आधिकारिक स्पष्टीकरण जारी नहीं किया है जबकि उसे लेकर तमाम आंकड़े मौजूद हैं।

 इस बारे में विस्तार से जानकारी दे रहे हैं देवाशिष बसु, सरकार द्वारा नोटबंदी की घोषणा के बाद से 500 और 1,000 रुपये मूल्य की तकरीबन सारी मुद्रा वापस आ गई है।

 कुछ लोगों का कहना है कि यह विमुद्रीकरण या नोटबंदी की नीति की विफलता है।

 इस कवायद का मूल उद्देश्य बताया गया था नकदी के रूप में जमा काले धन को सामने लाना लेकिन चूंकि सरकार ने इस संबंध में किसी तरह का स्पष्टीकरण जारी नहीं किया है इसलिए नोटबंदी को लेकर अपनाई गई नीति में किसी निर्णय पर नहीं पहुंचा जा सकता है, न ही इसे कोई मानक बनाया जा सकता है।

 परंतु मुझ जैसा शंकालु व्यक्ति जिसने देश की व्यवस्था का लंबे समय तक पर्यवेक्षण किया है, यह देखकर खासा चकित है कि देश के लोगों ने नोटबंदी को धता बताने का कोई न कोई तरीका खोज ही निकाला।

 कुछ कारोबारियों और कर विशेषज्ञों से चर्चा करके मैंने भी नोटबंदी से निजात पाने के लिए अपनाए गए कुछ तरीकों के बारे में जाना:, 1. पुरानी तिथि से बिक्री: यह सराफा कारोबारियों का पसंदीदा तरीका है।

 इसके तहत दिखाया यह गया कि 8 नवंबर के बाद जमा की गई नकदी दरअसल काफी पहले की गई बिक्री से आई थी।

 कुछ मामलों में तो यह राशि सैकड़ों करोड़ रुपये तक निकली।

 प्रवर्तन निदेशालय मुंबई में ऐसे कुछ मामलों की पड़ताल कर रहा है।

 देश भर में कई अन्य कारोबारियों ने भी यही तरीका अपनाया।

, 2. नकदी आधारित उद्योग: कई उद्योग मसलन परिवहन, खासतौर पर माल ढुलाई करने वाले प्राय: नियमित अंतराल पर भारी पैमाने पर नकद निकासी करते हैं।

 एक वाहन के परिचालन में हर स्तर पर नकदी का इस्तेमाल होता है।

 इसमें डीजल, टोल, हफ्ता चुकाने से लेकर वाहन चालक और खलासी का भत्ता सब शामिल है।

 इसके अलावा निजी इस्तेमाल के लिए भी इस कारोबार में पैसे निकाले जाते हैं।

 यही वजह थी कि ट्रांसपोर्ट के कारोबारियों ने खुशी-खुशी पुराने नोट स्वीकार किए और उनको अपने खातों में जमा कर दिया।

 इस तरह बड़ी संख्या में काला धन सफेद हुआ।

 कोलकाता की जूट मिलों में भी बहुत बड़े पैमाने पर यही काम किया गया।

, 3. पूर्वोत्तर क्षेत्र: कोलकाता में इस तरह की अफवाह है कि कई राजनेताओं ने अपने काले धन को सफेद करने के लिए पूर्वोत्तर के रियायती मार्ग का इस्तेमाल किया।

 दरअसल पूर्वोत्तर के कई जनजातीय समुदायों को आयकर चुकाने से रियायत हासिल है।

 खबरों के मुताबिक देश के अन्य हिस्सों से हजारों करोड़ रुपये मूल्य की पुरानी नकदी पूर्वोत्तर प्रांतों में पहुंची।

 हरियाणा से ऐसी ही नकदी लेकर उड़े एक हल्के विमान को तो पकड़ लिया गया लेकिन शेष राशि का पता नहीं लग सका।

 खबरों के मुताबिक सरकार को इस बारे में पूरी जानकारी है लेकिन शायद वह कुछ करने की स्थिति में नहीं है।

 पूर्वोत्तर के सरकारी प्रतिष्ठïानों जिनमें बैंक भी शामिल हैं, वे केवल उग्रवादियों द्वारा चलाए जा रहे संरक्षण रैकेट के अधीन काम करते हैं।

 उनके कार्यालयों से बाकायदा धनराशि एकत्रित की जाती है।

 एक वरिष्ठï सरकारी अधिकारी कहते हैं कि आखिर कौन कर अधिकारी होगा जो अपनी जान को जोखिम में डालने के लिए उन खातों की जांच करेगा।

 इस मुद्दे पर मीडिया में भी कोई कवरेज देखने को नहीं मिली।

, 4. एक साथ कई निकासी: नोटबंदी के बाद के शुरुआती दिनों में गुजरात के छोटे कारोबारियों ने कई दर्जन अस्थायी कर्मचारी भर्ती किए और बेरोजगार युवाओं की मदद लेते हुए उन्होंने कई बैंकों में उनको नोट बदलने के काम पर लगा दिया।

 ये लोग कई-कई बार बैंकों में जाकर नोट बदलने के काम में लगे रहे।

 मुझे पता चला कि बैंकर काफी हद तक दबाव में थे और यही वजह थी कि वे एक ही पहचान पत्र को बार-बार पेश किए जाने पर भी इसे पकड़ नहीं सके।

 यह काम एक और अलग-अलग शाखाओं पर किया गया।

, 5. जन धन खाते: इस बारे में भी तमाम खबरें आ चुकी हैं कि जन धन खातों में हजारों करोड़ रुपये की राशि नोटबंदी के बाद जमा की गई।

 यह कहना व्यर्थ है कि जिन लोगों के खातों में पैसे आए हैं वे उसे नहीं लौटाएं क्योंकि यह पैसा जमींदारों और साहूकारों का है जो उनको किसी भी हालत में लौटाना ही पड़ेगा।

, 6. करेंसी चेस्ट : एक तरफ तो सरकार ने नए नोट की सीमा तय कर रखी थी, वहीं दूसरी ओर बहुत बड़ी संख्या में लोग नई नकदी के साथ पकड़े गए।

 करेंसी चेस्ट से धनराशि बैंकों को जाती है और फिर वहां से विभिन्न शाखाओं में भेजी जाती है।

 ऐेसे में यह मानना कठिन है कि नकदी बैंक शाखाओं से लीक हुई होगी क्योंकि वहां तो सख्त निगरानी थी।

 ऐसे में सवाल उठता है कि क्या नकदी भारतीय रिजर्व बैंक के करेंसी चेस्ट से बाहर गई।

, 7. सहकारी बैंक: हालांकि केंद्र सरकार ने सहकारी बैंकों में पुराने नोट बदले जाने पर रोक लगा दी थी लेकिन विभिन्न संचार माध्यमों में आ रही रिपोर्टों में कहा गया है कि कई राज्यों में इस नियम का पालन नहीं किया गया।

, मुझे बताया गया कि कई कारोबारी जिनका कारोबार कोलकाता से लेकर पूर्वोत्तर तक फैला हुआ है, उन्होंने उपरोक्त तकनीक का इस्तेमाल करते हुए अपना काला धन सफेद किया।

 ये तमाम तरीके इतने सफल साबित हुए कि कुछ ही समय में पुराने नोट निपटाने की समस्या ही दूर हो गई।

 निश्चित रूप से यह आशंका है कि पुराने जमा किए गए नोट बाजार में वापस आ गए, वे दोबारा जमा हुए और उनकी दोहरी गिनती हो गई।

, मुझे जानकारी मिली है कि एक वरिष्ठï नौकरशाह, जिन्होंने इस अभियान का नेतृत्व किया उनका मानना था कि नोटबंदी का अभियान सफल होगा क्योंकि इसका क्रियान्वयन बैंकरों के हाथों में होगा, न कि राजस्व अधिकारियों के हाथ में।

 गौरतलब है कि राजस्व विभाग को सबसे अधिक भ्रष्टï विभागों में से एक ही माना जाता है।

 लेकिन बैंकर भी उतने ही बुरे साबित हुए जितना कि कोई अन्य सरकारी विभाग।

 उसने भी अवसरों को पूरी तरह भुनाया।

, सरकार का कहना है कि उसका इरादा काले धन को बदलने वालों का पता लगाने का भी है।

 हो सकता है कि सरकार हर किसी तक नहीं पहुंच सके, ऐसे में इसकी विफलता निश्चित है।

 जैसा कि एक कारोबारी कहते हैं, ‘सरकार हर किसी का पीछा नहीं कर सकती है।

 आखिरी आकलन में मामला कारोबारी और आकलनकर्ता अधिकारी के बीच रह जाएगा और अधिकारियों के पास अब कहीं अधिकार हैं।

’ नोटबंदी के पूरे प्रकरण से सरकार के लिए असली संदेश यह है कि सरकार को ऐसी कवायदों के बजाय सामान्य नियमों का निर्माण करना चाहिए, कर दरों को कम करना चाहिए।

 ऐसा करने से हर किसी को लाभ होगा।

 संक्षेप में कहा जाए तो सरकार को चाहिए कि वह न्यूनतम सरकार के अपने वादे पर खरा उतरने का प्रयास करे।

, – देवाशिष बसु।

सौजन्य- बिजनेस स्टैंडर्ड।

