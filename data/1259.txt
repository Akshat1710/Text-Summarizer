डॉलर को लेकर ट्रंप के कदम पर नजर (बिजनेस स्टैंडर्ड)।

डॉनल्ड ट्रंप के कार्यकाल में अमेरिकी डॉलर की स्थिति मजबूत होगी या यह गिरेगा।

 आने वाले दिनों में निवेशकों समेत कारोबारी समुदाय की इस पर कड़ी नजर रहेगी।

 विस्तार से बता रहे हैं आकाश प्रकाश।

शायद वर्ष 2017 में निवेशकों के लिए सबसे बड़ा फैसला हो डॉलर की दिशा निर्धारित कर पाना।

 ब्याज दरों के बारे में कोई अनुमान लगाने से अधिक अहम होगा डॉलर की दिशा और दायरे का अनुमान लगाना।

 यह परिसंपत्ति आवंटन की दृष्टिï से अहमियत रखता है।

 नए साल की शुरुआत तक यह बीते 30 महीनों में 25 फीसदी तक उछल चुका है।

 क्या आने वाले दिनों में यह और तेजी पकड़ेगा और उभरते देशों, जिंसों तथा मूल्यवान धातुओं की कीमत पर दबाव बनाएगा।

 या फिर यह तेजी खत्म होगी और उभरते बाजार की परिसंपत्तियों और जिंस पर से दबाव कम होगा।

 क्या डॉलर में आगे और तेजी उभरते बाजारों में बड़े संकट की शुरुआत करेगी क्योंकि अत्यधिक तरलता वाले उभरते बाजार अपने भुगतान करने में चूक जाएंगे या फिर डॉलर में आने वाली गिरावट उभरते बाजारों में तेजी का सबब बनेगी।

 फिलहाल डॉलर के मजबूत या कमजोर होने के पक्ष में दलील दी जा सकती है।

, डॉलर की तेजी के अनुमान की बात करें तो इसकी काफी संभावना है।

 अमेरिका में ब्याज दरें बढ़ रही हैं।

 डेट परिसंपत्ति में भी इजाफा हो रहा है।

 केंद्रीय बैंक फेडरल रिजर्व भी दरें बढ़ा रहा है।

 यह क्वांटिटेटिव ईजिंग की प्रक्रिया से अलग है।

 नए राष्ट्रपति डॉनल्ड टं्रप ने कहा है कि वह राजकोषीय विस्तार को अंजाम देना चाहेंगे और इस दौरान कर दरों में कटौती भी।

 अधिकांश विशेषज्ञों का मानना है कि डॉलर में तेजी ही आनी है।

 फेडरल रिजर्व ने अब तक दरें बहुत धीमी गति से बढ़ाई हैं लेकिन अब वह इसे तेज कर सकता है।

 यह भी संभव है कि अमेरिका के व्यापार संतुलन में लगातार आ रही तेजी के चलते भी डॉलर मजबूत हो।

 व्यापार घाटे में आ रही कमी को भी अल्पावधि में ही सही लेकिन डॉलर के लिए बेहतर माना जा सकता है।

, कर संहिता में प्रस्तावित कुछ बदलाव भी मुद्रा के अधिमूल्यन की वजह बन सकते हैं।

 प्रस्तावित व्यापक कर समायोजन के चलते भी मुद्रा में तेजी आ सकती है क्योंकि आयातक और निर्यातक दोनों कर बदलावों के मुताबिक मूल्य समायोजन करेंगे।

 यानी उपरोक्त बातों के आधार पर मुद्रा अधिमूल्यन का दावा मजबूत है।

 वहीं मंदी के रुख की बात करें तो कह सकते हैं कि डॉलर को लेकर सभी तेजी की उम्मीद कर रहे हैं।

 यह आम सहमति का मामला है।

 बीते कुछ सालों के दौरान डॉलर वाली परिसंपत्तियों के मूल्य में आई गिरावट के बाद हर कोई अपने पोर्टफोलियो में डॉलर का आधिक्य बनाए है।

 ट्रंप एक ऐसे राजनेता हैं जो संरक्षणवाद की हिमायत करता है।

 ऐसे में व्यापार जगत में उनकी स्थिति को लेकर किसी को कोई भ्रम नहीं होना चाहिए।

 ऐसा व्यक्ति डॉलर को बहुत अधिक मजबूत नहीं देखना चाहेगा।

 एक कमजोर मुद्रा अक्सर आर्थिक नीतियों का आधार होती है।

 ट्रंप पहले ही सार्वजनिक रूप से एक साक्षात्कार में यह शिकायत कर चुके हैं कि डॉलर काफी मजबूत बना हुआ है।

 बतौर अमेरिकी राष्ट्रपति उनके इस कदम को खासा अस्वाभाविक करार दिया जा सकता है।

 क्रय शक्ति क्षमता के मानक पर देखें तो अमेरिकी डॉलर कमोबेश हर अन्य मुद्रा के समकक्ष मजबूत ही बना हुआ है।

 लंबी अवधि के हिसाब से देखा जाए तो एक से 2.5 फीसदी का विचलन मानक ही है।

, अधिकांश निवेशक इस बात पर यकीन करते दिख रहे हैं कि डॉलर लगातार मजबूत होगा।

 या तो उनको लगता है कि ट्रंप के आगमन के बाद नीतियां उसे और ऊपर ले जाएंगी या फिर कहीं ऐसा न हो कि नए राष्ट्रपति चीन के साथ कारोबारी जंग ही छेड़ दें।

 वह नाफ्टा खत्म करने तथा अन्य गलत नीतियों का इस्तेमाल भी कर सकते हैं।

 किसी भी तरह का जोखिम डॉलर को और मजबूत बनाएगा।

 इस बारे में आसानी से दावा किया जा सकता है कि चाहे हालात कुछ भी हो डॉलर मजबूत होता ही नजर आ रहा है।

, यह बात भी समान रूप से स्पष्टï है कि अगर ट्रंप अमेरिका में विनिर्माण में नई जान फूंकने को लेकर गंभीर हैं तो वह डॉलर को और मजबूत नहीं होने दे सकते।

 यह पहले ही अमेरिका के कारोबारी समुदाय को नुकसान पहुंचा रहा है।

 बल्कि निवेश और उच्च कौशल वाले रोजगार में अवश्य नई जान फूंकने की आवश्यकता है।

 वे मेक इन अमेरिका की मांग कर रहे हैं।

 ऐसे में मजबूत डॉलर किसी भी तरह ट्रंप के नजरिये के अनुकूल नहीं नजर आता।

 ऐसे में सवाल यह उठता है कि क्या उपरोक्त परिस्थितियों में अमेरिकी राष्ट्रपति डॉलर की कीमत को थामने के लिए कोई कदम उठा सकते हैं।

, वह फेडरल रिजर्व से कह सकते हैं कि दरों में इजाफा करने की कार्रवाई धीमी करे।

 फिलहाल बाजार को उम्मीद है कि 2017 में दरों में तीन बार इजाफा हो सकता है।

 फेडरल रिजर्व ने बीते कुछ सालों में भी अनुमान से कम ही बढ़ोतरी की है।

 अगर 2017 में भी यह रुख रहा तो मुद्रा पर से कुछ दबाव कम होगा।

 इस बात की भी संभावना है कि यूरोपीय संघ और जापान में वृद्घि और मुद्रास्फीति से जुड़े आर्थिक आंकड़े बेहतर होंगे।

 आमतौर पर माना जा रहा है कि क्वांटिटेटिव ईजिंग हमेशा जारी रहेगी लेकिन यह गलत सोच साबित हो सकती है।

 बीते कुछ सप्ताह के आंकड़े काफी बेहतर नजर आ रहे हैं।

 मौद्रिक नीति अगर निवेशकों की उम्मीद से कहीं तेज गति से सामान्य होती है तो मौद्रिक पूर्वानुमान सुधरेगा।

, हकीकत यह है कि अधिकांश बाजार एकतरफा केंद्रित हैं।

 उनको पूरा यकीन है कि डॉलर में लगातार मजबूती आएगी।

 जबकि तथ्य यह है कि ट्रंप प्रशासन मुद्रा की कमजोरी का पक्षधर है।

 अगर डॉलर कमजोर हुआ तो हमें उभरते बाजारों की परिसंपत्तियों तथा चक्रों में सुधार देखने को मिलेगा।

 इन परिसंपत्तियों के संदर्भ में निवेशकों को थामने वाली सबसे बड़ी चिंता यही है कि कहीं डॉलर मजबूत न हो जाए।

 इस वर्ष आश्चर्य की बात यह हो सकती है कि डॉलर में तेजी ठहर जाए और उभरते बाजारों में उछाल आए।

 परंतु डॉलर में कोई भी तेजी इस परिसंपत्ति वर्ग को हताश कर सकती है।

 ऐसे में जरूरी है कि हम इस बात पर निगाह रखें कि अमेरिकी राष्ट्रपति ट्रंप का प्रशासन डॉलर की उछाल को किस हद तक सीमित करता है।

 इस बहस में किसकी जीत होगी इसका फैसला उसी निर्णय पर आधारित होगा।

, – आकाश प्रकाश।

सौजन्य- बिजनेस स्टैंडर्ड।

