सुदीप की गिरफ्तारी (दैनिक जागरण)।

रोजवैली चिटफंड घोटाले में तृणमूल कांग्रेस सांसद व वरिष्ठ नेता सुदीप बंद्योपाध्याय के गिरफ्तार होने से मुख्यमंत्री ममता बनर्जी को बड़ा झटका लगा है।

 सांसद तापस पाल की इसी मामले में गिरफ्तारी के एक सप्ताह के अंदर सुदीप की गिरफ्तारी ने तृणमूल की साख पर बïट्टा लगा दिया है।

 सुदीप लोकसभा में तृणमूल के संसदीय दल के नेता भी हैं और संसद की कई स्थायी समितियों से संबद्ध हैं।

 उनकी गिरफ्तारी से तृणमूल कांग्रेस में भूचाल आना स्वभाविक है।

 मुख्यमंत्री ममता बनर्जी ने इस कार्रवाई को केंद्र पर बदले की राजनीति का आरोप लगाया है।

 मुख्यमंत्री का कहना है कि तृणमूल कांग्रेस नोटबंदी का विरोध कर रही है।

 इसलिए राजनीतिक प्रतिशोध के तहत तृणमूल कांग्रेस नेताओं को गिरफ्तार किया जा रहा है।

 इसे लेकर वह राष्ट्रव्यापी आंदोलन करेंगी।

 मुख्यमंत्री ने सभी धर्मनिरपेक्ष दलों से भाजपा के खिलाफ उनके राष्ट्रव्यापी आंदोलन में शामिल होने की अपील की है।

 उनका यह भी कहना है कि चिटफंड के साथ केंद्रीय मंत्री व भाजपा सांसद बाबुल सुप्रियो और माकपा विधायक सुजन चक्रवर्ती का नाम भी जुड़ा है।

 इन दोनों को क्यों नहीं गिरफ्तार किया गया।

 भाजपा अध्यक्ष अमित शाह और प्रधानमंत्री नरेंद्र मोदी को भी गिरफ्तार करना होगा।

 परंतु, यहां सवाल यह पैदा होता है कि सारधा और रोजवैली समेत दर्जनों चिटफंड कंपनियां बंगाल में आम जनता से हजारों करोड़ रुपये ठगे हैं।

 कुछ चिटफंड कंपनियों के मालिक गिरफ्तार हुए हैं।

 कुछ की तलाश है।

 सीबीआइ ने बंगाल में चिटफंड घोटाले की जांच शुरू की तो एक बाद एक तृणमूल नेताओं का नाम जुड़ता रहा है।

 कुछ की गिरफ्तारी भी हुई और कुछ से पूछताछ भी।

 जाहिर है चिटफंड कंपनियों के साथ प्रत्यक्ष या परोक्ष रूप से संबंध होने का आरोप 2013 से ही तृणमूल नेताओं पर लगता रहा है।

 सीबीआइ ने तापस पाल या फिर सुदीप को बिना पुख्ता प्रमाण के गिरफ्तार तो नहीं किया होगा।

 घोटाले में संलिप्त होने का उनके विरुद्ध पुख्ता साबूत मिले होंगे तभी तो गिरफ्तारी हुई होगी।

 अगर ऐसा नहीं होगा सिर्फ राजनीतिक प्रतिशोध के तहत हुआ होगा तो कोर्ट से आसानी से मुक्ति मिल जाएगी।

 केंद्रीय मंत्री बाबुल सुप्रियो और माकपा विधायक सुजन चक्रवर्ती के विरुद्ध साबूत मिलता है तो सीबीआइ अवश्य उनसे भी पूछताछ करेगी।

 लेकिन इसमें प्रधानमंत्री नरेंद्र मोदी और भाजपा अध्यक्ष अमित शाह की गिरफ्तारी की मांग तर्कसंगत नहीं लगता।

—————–।

(हाईलाइटर- चिटफंड कंपनियों के साथ प्रत्यक्ष या परोक्ष रूप से संबंध होने का आरोप 2013 से ही तृणमूल नेताओं पर लगता रहा है।

 सीबीआइ ने तापस पाल या फिर सुदीप को बिना पुख्ता प्रमाण के गिरफ्तार तो नहीं किया होगा।

 घोटाले में संलिप्त होने का उनके विरुद्ध पुख्ता साबूत मिले होंगे तभी तो गिरफ्तारी हुई होगी।

)।

 स्थानीय संपादकीय : पश्चिम बंगाल , सौजन्य – दैनिक जागरण।

