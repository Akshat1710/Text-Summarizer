शायद हम सब राष्ट्रविरोधी हैं(अमर उजाला )।

बाल गंगाधर तिलक ने घोषित किया था कि, स्वराज मेरा जन्मसिद्ध अधिकार है।

 उनके खिलाफ राजद्रोह का मामला दर्ज किया गया।

 उस वक्त के शासकों के मुताबिक वे राष्ट्रविरोधी थे।

 मैं निरंतर सशस्त्र बल विशेषाधिकार अधिनियम को खत्म करने की अपील करता रहा हूं।

 मेरा यह दृष्टिकोण है कि यह अधिनियम बिना किसी दंडात्मक कार्रवाई के सेना और पुलिस अधिकारियों को कार्रवाई करने की छूट देता है।

 मौजूदा शासकों की नजरों में मैं भी एक राष्ट्रविरोधी हूंगा।

, आप भी राष्ट्रविरोधी हो सकते हैं, आपमें से अनेक लोगों को राष्ट्रविरोधी कहा जा सकता है, और मैं आपको यह बताऊंगा, ऐसा क्यों है।

 क्या आप 1962 में चीन के साथ हुए युद्ध में भारतीय सेना की पर्याप्त तैयारी नहीं होने की आलोचना करते हैं, जिसकी वजह से भारत को पराजय झेलनी पड़ी।

 क्या आपने ऑपरेशन पराक्रम पर सवाल उठाया, जब सीमा पर शांतिकाल में सेना का जमावड़ा किया गया और जिसमें 789 सैनिकों की जान गईं।

 क्या आपने सियाचिन ग्लेशियर से सैन्य बल की वापसी की मांग की है।

 क्या आप बीफ खाने और बेचने पर पाबंदी, जैसा कि कई राज्यों की आधिकारिक नीति है, का विरोध करते हैं।

 क्या आप सरकारी भाषा हिंदी को गैर हिंदी भाषी राज्यों में थोपने का विरोध करते हैं।

, जरा सतर्क रहिए, क्योंकि आपके खिलाफ राजद्रोह का मामला दर्ज किया जा सकता है, क्योंकि दिल्ली पुलिस कानून की जिस तरह व्याख्या करती है, उसके मुताबिक आप न तो सरकार के प्रति ′असंतोष′(यानी अनिष्ठा) जता सकते हैं और न ही इसे फैला सकते हैं; आप सरकार का विरोध नहीं कर सकते, (चाहे उसकी नीतियां और कानून कितने ही उत्पीड़क क्यों न हों); आप सरकार की अवमानना नहीं कर सकते (चाहे उसका व्यवहार बचकाना क्यों न हो)।

 साधारण शब्दों में आप न तो सरकार की निंदा कर सकते हैं और न ही उस पर हंस सकते हैं, क्योंकि यह ′कानून द्वारा स्थापित की गई है′।

भारतीय दंड संहिता की धारा 124 ए क्या कहती है ः ′कोई भी व्यक्ति जो, शब्दों, लिखे हुए या बोले गए, या फिर चिह्नों के जरिये या फिर हावभाव से या किसी अन्य तरीके से भारत में विधि द्वारा स्थापित सरकार के प्रति घृणा फैलाए या फैलाने का प्रयास करे, अवमानना करे या फिर असंतोष पैदा करे या ऐसा करने का प्रयास करे उसे आजीवन कारावास की सजा दी जाएगी…′।

इस धारा की तीन व्याख्या भी दी गई है, लेकिन दिल्ली पुलिस अपने सीमित ज्ञान से इस धारा के मुख्य भाग से आगे नहीं पढ़ेगी।

, अधिकारों की दस्तक, कन्हैया कुमार ने सरकार के प्रति ′आसक्ति′ नहीं दिखाई।

 वह उस वक्त वहां मौजूद था, जब कुछ छात्र जो कि अफजल गुरु को फांसी दिए जाने के विरोध में थे, कुछ निश्चित नारे लगा रहे थे।

 इतना कन्हैया कुमार के खिलाफ देशद्रोह का आरोप दर्ज करने के लिए पर्याप्त था।

 दिल्ली पुलिस कमिश्नर ऐसा मानते हैं और समझते हैं कि कानून उनसे यही अपेक्षा करता है।

 मगर जिन विद्वानों ने भारत के संविधान का निर्माण किया, वे ऐसा नहीं सोचते थे।

 उन्होंने हमें बोलने और अभिव्यक्ति की आजादी दी।

 उन्होंने कुछ पाबंदियां भी लगाईं, मगर उन्होंने ′राजद्रोह′ को इसका एक आधार मानने से इन्कार कर दिया।

, 1951 में जवाहरलाल नेहरू ने संसद में कहा था, ′भारतीय दंड संहिता की धारा 124 ए अत्यंत आपत्तिजनक और निंदनीय है।

 हम जो कानून पारित करें, उनमें न तो व्यावहारिक कारणों से और न ही ऐतिहासिक कारणों से इसकी कोई जगह होनी चाहिए।

′।

साधारण लोगों के लिए तो सर्वोच्च अदालत ही अंतिम आसरा है।

 मैं जॉर्ज बर्नाड शा की बात दोहरा नहीं रहा हूं।

 अदालत ने कई मामलों में राजद्रोह से संबंधित कानून को असंगत बताया है।

 केदारनाथ सिंह मामले में अदालत ने कहा, ′टिप्पणियां चाहे कितने ही कठोर शब्दों में हों, सरकार के कृत्यों के प्रति नापसंदगी, जिनसे जन व्यवस्था को हिंसक कार्रवाई के जरिये नुक्सान पहुंचाने वाली भावनाएं न भड़कती हों, दंडित नहीं किया जाएगा।

′।

एस रंगराजन के मामले में अदालत ने राह दिखाने वाला उदाहरण दिया।

 कोर्ट ने कहा, ′अभिव्यक्त किए गए विचार मूलभूत रूप से जनहित के लिए खतरनाक होने चाहिए।

 दूसरे शब्दों में ऐसी अभिव्यक्ति, जिससे मानो बारूद के डिब्बे में आग लग गई हो।

′, सरकार और दिल्ली पुलिस जानती है कि कन्हैया कुमार और अन्य लोगों के खिलाफ राजद्रोह का आरोप अदालतों द्वारा खारिज कर दिया जाएगा।

 इसलिए तथाकथित वकीलों को पटियाला कोर्ट के पास बुलाया गया, ताकि वे ′न्याय′ कर सकें।

 और उन्होंने, जैसा कि वे एक ही तरीका जानते हैं, कन्हैया कुमार और अदालत में उपस्थित रहने का साहस करने वाले पत्रकारों की पिटाई कर दी।

, गलत करने का अधिकार, महत्वपूर्ण मुद्दे अभी दांव पर हैं।

 हमने जिस तरह का लोकतांत्रिक गणराज्य बनाया है, उसमें एक विश्वविद्यालय की भूमिका क्या होनी चाहिए।

 क्या एक छात्र होने के नाते मैं अपनी उम्र को उस तरह देख सकता हूं, जिसमें मुझे गलती करने का अधिकार हो।

 क्या मैं अपने विश्वविद्यालय को ऐसी जगह के रूप में देख सकता हूं ,जहां हास्यास्पद होना उतना ही अहम है जितना विद्वान होना।

, सार्वजनिक जगहों पर आपके पास यह अधिकार है कि आप मृत्युदंड पर प्रश्न कर सकें और उसे हटाने की मांग कर सकें।

 आपके पास यह अधिकार है कि आप अफजल गुरु या याकूब मेमन को दी गई मौत की सजा पर सवाल उठा सकें।

 रोहित वेमुला ने ठीक यही किया था, लेकिन उसे खुदकुशी के लिए धकेल दिया गया।

 कन्हैया कुमार वहां उपस्थित था, जब कुछ छात्रों ने ठीक यही किया था।

 अब कन्हैया कुमार उसी जेल में है, जहां अफजल गुरु था।

विधि से स्थापित सरकार विश्वविद्यालयों को विस्फोटक जगहों में तब्दील कर रही है।

 सत्तारूढ़ दल से संबंधित संगठन (विशेष रूप से एबीवीपी) विश्वविद्यालयों में भड़काने का काम कर रही है।

 पूरा देश इसकी चपेट में आए, इससे पहले हमें कानून पर अमल करने वालों और तथाकथित वकीलों द्वारा अराजकता फैलाने के विरोध में आवाज उठानी चाहिए।

, किसी भी सरकार के प्रति निष्ठा दिखाने की कोई बाध्यता नहीं है, और निश्चित रूप से ऐसी सरकार के प्रति तो नहीं ही, जो अपने युवा नागरिकों पर राजद्रोह का कानून थोपेगी।

जिन विद्वानों ने भारत के संविधान का निर्माण किया था, उन्होंने हमें बोलने और अभिव्यक्ति की आजादी दी।

 उन्होंने कुछ पाबंदियां भी लगाईं, लेकिन देशद्रोह को इसका आधार मानने से इन्कार कर दिया।

 जवाहरलाल नेहरू ने धारा 124 ए को अत्यंत निंदनीय माना।

,  , सौजन्य :- अमर उजाला,21.02.2016,पी चिदंबरम,पूर्व केंद्रीय मंत्री।

