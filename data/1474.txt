कल्पेश याग्निक का कॉलम: भाषण, भाग्य, भावुकता और भर्राये गले से नहीं आएगी डिजिटल इकोनॉमी- ये 5 उपाय होंगे कारगर (दैनिक भास्कर)।

साल भर में 100 करोड़ लोग 75% तक हो सकते हैं कैशलेस- बशर्ते।

‘अब पुराने नोट, बिच्छू जैसे डरावने लगते हैं – नए नोट, सपोलों जैसे संदिग्ध।

’- अज्ञात।

भाषणों से नहीं आएगी डिजिटल इकोनॉमी।

न ही भाग्य से।

 कि अाजमाइये।

 नीति आयोग की लॉटरी।

 जैकपॉट खुल गया तो एक करोड़ रु. मिलेंगे।

 बिल्कुल नहीं।

 न ही भर्राए गले से।

 न ही भावुक होने से।

प्रधानमंत्री नरेन्द्र मोदी को इतना कुछ करने की आवश्यकता ही नहीं पड़ेगी।

 नोटबंदी, अत्यधिक साहसपूर्ण निर्णय था।

 और उस पर बने रहने का निर्णय, हठपूर्ण साहस है।

 किन्तु विराट प्रभाव डालने वाले निर्णय का विकृत क्रियान्वयन देखकर राष्ट्र भौंचक है।

फिर भी, इस पर रोने और चीखने से कुछ नहीं होगा।

और न ही वो चुल्लू भर छूट, चुटकी भर फायदे और चम्मच भर सुविधाओं की सूची किसी भी तरह के काम की हैं – जिन्हें वित्त मंत्री अरुण जेटली ने ‘बड़े लाभ’ के रूप में घोषित किया है।

तो क्या डिजिटल इकोनॉमी एक दिवास्वप्न है।

 क्या इसीलिए अमेरिका सहित कई पूर्ण विकसित देश आज भी 45% तक कैश पर हैं।

जबकि, अमेरिका जैसे देशों का उदाहरण इसलिए पूर्णत: ग़लत है चूंकि वहां कभी, किसी ने डिजिटल इकोनॉमी की कोई बात ही नहीं की।

 वहां नख से शिख तक भ्रष्टाचार नहीं है।

 हम व्यर्थ विदेशों से तुलना कर, रोष व्यक्त कर रहे हैं।

डिजिटल इकोनॉमी संभव है।

 वो भी सालभर में।

 75% लोगों तक पहुंच सकती है।

कैसे।

उपाय एकदम सीधे हों – तो ही संभव।

जैसे,।

1. जो भी अपने बैंक खातों के माध्यम से सिद्ध कर दे कि उसने 100% डिजिटल पेमेंटट्रांजेक्शन किया है – उसे इनकम टैक्स में सीधे 5% छूट दें।

चाहे प्रधानमंत्री प्रतिदिन देश में अलख जगाएं – उससे उतना परिवर्तन नहीं आएगा – जितना कि इस ‘सीधी’ छूट से।

 यही तो नोटबंदी का लक्ष्य था – कि भ्रष्ट को दंड मिले (वह तो ख़ैर, नहीं दिया) और ईमानदार को लाभ।

लॉटरी जैसे भाग्यवादी उपाय नहीं, सीधी छूट जैसे वैज्ञानिक उपाय ही तत्काल सफल होंगे।

 सीधी छूट मिलते ही साढ़े चार करोड़ करदाता तो एक झटके में डिजिटल होने को तैयार हो जाएंगे।

 यह वर्ग यूं भी टैक्स की ऊंची दर से त्रस्त है।

 छूट के लिए ही तो छोटी-मोटी कर चोरी करता है।

 रुक जाएगी।

किन्तु यह तो हुई केवल 4 से 5 प्रतिशत नागरिकों की बात।

असली समस्या उनकी नहीं है।

 बचे 95 प्रतिशत की है।

असली समस्या तीन हैं :।

अ) देश में इंटरनेट नेटवर्कमोबाइल फोन नेटवर्क ही पूरा नहीं हैकमज़ोर है।

ब) छोटे व्यापार-सेवाएं 95% असंगठित क्षेत्रों में हैं।

 इन तक पहुंचना आसान नहीं है।

स) अभी भी पढ़ाई-लिखाई से दूर कई करोड़ लोग हैं।

 अभी भी बिजली सैकड़ों गांवों में नहीं है – तो टेक्नोलॉजी चार्ज कैसे होगी।

इन तीनों के बहुत बड़े पैमाने पर उपाय करने होंगे।

 बहुत मुश्किल है।

 बड़ी मुश्किलें हैं।

किन्तु पहल आज ही करनी होगी।

इसी बजट से।

 1 फरवरी 2017 से।

शुरुआत 100% डिजिटल पर 5% छूट फिर, ये उपाय :।

2. सबकुछ आधार से जोड़ें।

 इंटरनेटनेटवर्क नहीं है।

 सही है।

 और ‘भीम’ एप की कल्पना इसी को ध्यान में रखकर की गई है।

 कि जिनके पास मोबाइल फोन भी नहीं है, डेबिट कार्ड भी नहीं है, उनके पास ‘आधार’ है।

 उनके अंगूठे से पेमेंट हो सकेगा।

 उनके जन-धन खाते से।

 और दुकानदार को अंगूठा पहचानने वाली मशीन (कीमत 2000 रु. से भी कम) पर मात्र अंगूठा लगवाना होगा।

कितना गज़ब।

 किन्तु कहां आया।

 सिर्फ़ घोषणा ही हुई।

 आया भीम एप।

जाहिर है, यह उस ‘अंगूठे में बैंक’ वाला ‘भीम’ तो नहीं ही है।

कोई बात नहीं, घोषणा हुई है तो आ ही जाएगा।

100 करोड़ लोगों के आधार नंबर हंै।

 100 करोड़ मोबाइल कनेक्शन हैं।

स्पष्ट है, दुनिया में किसी देश के पास इतना विराट आकार और इतने अभाव होने के बावजूद – ऐसा सभी को एक जगह इकट्‌ठे करने वाला सिस्टम नहीं है।

तो, जो कुछ भी हमारे नए, आधुनिक, शक्तिशाली भारत में होगा – उसका आधार अब ‘आधार’ ही होगा।

 और उसका आकार अब ‘मोबाइल फोन’ ही होगा।

3. इसलिए सरकार को तत्काल दो काम करने चाहिए :।

पहला : तूफ़ानी गति से 100% नागरिकों को ‘आधार’ पर लाना चाहिए।

 बहुत मामूली-सी बात है अब यह।

दूसरा : जिस तरह विमान कंपनियों को लायसेंस देते हुए पिछड़े राज्यों, सुदूर इलाकों में 10-20% उड़ान अनिवार्य होती है – वैसे ही देश की सभी मोबाइल टेलीफोनीडेटा प्रोवाइडर टेलीकॉम कंपनियों को अनिवार्य कर दें कि वे बचे इलाकों में जाकर 100% कवरेज दें।

 सालभर में हो सकता है।

 एक तो ख़ुद सरकार की है – बीएसएनएल।

4. ढेर सारे खत्म कर, एक ही डिजिटल उपाय दें।

 लोगों के मन की सबसे बड़ी समस्या ख़त्म करनी चाहिए।

 वह है : कैश हर जगह चलता थाहै।

 अापने कैश हटा दिया।

 फिर आधे करंसी नोट ही छापे।

 तो कैश अब है नहीं।

 इसलिए डिजिटल।

 किन्तु कितने डिजिटल तरीके अपनाएं।

सरकार कहती है – भीम।

 पहले इसी सरकार ने कहा – यूपीआई।

 बाकायदा एक नेशनल पेमेंट्स कॉर्पोरेशन ऑफ इंडिया है।

 उसी ने यह यूनिफाइड पेमेंट इंटरफेस बनाया।

 उसी ने भीम भी बनाया।

 भीम भी यूपीआई ही है।

, अाप ही इसे पढ़कर परेशान हो गए होंगे।

 कि आखिर ये क्या है।

 यही सबसे बड़ी समस्या है।

हमें कोई एक विकल्प चाहिए।

 जो कैश की तरह सभी जगह चले।

 यानी, चाहे आपका खाता किसी भी बैंक में हो।

 एक ही माध्यम से, आप अपनी सुविधानुसार, जिस खाते में चाहें – भुगतान या लेनदेन कर सकें।

सभी बैंकें कह रही हैं कि उन्होंने ऐसे ही डिजिटल साॅल्यूशन बना दिए हैं।

 ऐसा नहीं है।

 ये सब सक्षम अवश्य हैं।

 किन्तु ये सब व्यर्थ हैं।

क्योंकि ले तो कोई रहा ही नहीं है।

, आपके पास भीम है – सामने वाले के पास नहीं।

 तो नहीं होगा पेमेंट।

 आप यूपीआई ले चुके हैं।

 दुकानदार नहीं।

 तो नहीं दे पाएंगे।

कहीं भी आपको ‘यहां भीम से भुगतान स्वीकारे जाते हैं’- ऐसा लिखा हुआ नहीं मिलेगा।

सरकार कह सकती है अभी भीम को बस लाए ही हैं।

 समय लगेगा।

 भीम को समय लगेगा- किन्तु भीम की पितृ संस्था पेमेंट कॉर्पोरेशन का यूपीआई तो अब बहुत पुराना हो चुका।

 क्या आपने कहीं भी, किसी भी स्टोर पर लिखा देखा- ‘पेमेंट थ्रू यूपीआई एक्सेप्टेड हियर।

’।

समय ही तो नहीं लगना चाहिए।

और भीम तो सरकार का वो बलिष्ठ योद्धा है जिसे नोटों के लाक्षागृह को जलते छोड़, आराम से सभी ईमानदार भाइयों को सुरक्षित स्थान पर ले जाना चाहिए।

 समय लगा, कि जीवन के लाक्षागृह में कई ईमानदार निर्णय धू-धू।

फिर सरकार की ट्रेज़री है देश की सबसे बड़ी बैंक स्टेट बैंक ऑफ इंडिया।

 इतने सारे एप्स बना दिए हैं कि व्यक्ति समझ ही नहीं पाता कि कौनसा, कब, क्यों, कैसे इस्तेमाल करंे।

आख़िर एेसा क्यों।

क्योंकि सरकार की इच्छा होगी भी तो काम नहीं है।

 एक्शन नहीं है।

 और टेक्नोलॉजी की क्वालिटी तो बहुत ही हल्की, स्टैण्डर्ड निम्न और डिज़ाइन ख़राब है।

पलक झपकते ही यूज़र को ओपन, कनेक्ट, एक्ट और ट्रांजेक्ट का फ़ायदा मिलना चाहिए।

 एप्स की डिज़ाइन इतनी सुंदर, सुदर्शन, सुगठित और सुव्यवस्थित हो – कि उपयोग की इच्छा स्वत: हो।

 इतनी सुविधाएं हों, कि उपयोग अनिवार्य लगे।

 एक ही जगह सबकुछ आकर्षण हो।

कोई तो कारण होगा कि लोग प्राइवेट एप्स से लेन-देन बढ़ा रहे हैं।

अब सबसे बड़ी बात।

 कि असंगठित क्षेत्रों को कैसे डिजिटल करें।

उपाय है :।

5. कंपनियों को बाध्य करें, फायदा भी दें।

 सबसे पहले देखें- गांव के कोने में बैठा बहुत छोटा दुकानदार।

 कहां से लाएगा इतनी जागृति।

 कौन समझाएगा।

 और क्यों।

जरूरत ही नहीं है।

, कितना भी छोटा दुकानदार हो – कुछ न कुछ बेचता ही होगा।

 और बेचने के लिए कुछ न कुछ सामान, कुछ कच्चा माल, कुछ तो कहीं से उठाता ही होगा।

 जिससे लेता होगा – वह किसी थोड़े से बड़े व्यापारी से लाता होगा।

 कोई तो कड़ी ऐसी होगी ही जिसे अपना माल बेचने के लिए किसी न किसी सरकारी विभाग में रजिस्ट्रेशन कराना जरूरी होता होगा।

 बस, सरकार उस पर यह अनिवार्य शर्त लागू कर दे कि उसे वह ‘अंगूठा मशीन’ खरीद कर नीचे तक देनी होगी।

 यानी गांव के कोने में यदि कपड़ा, जूते, बरसाती, तेल बिक रहा हो तो जो मूल डीलर-डिस्ट्रिब्यूटर हो उसकी बाध्यता।

 उन कंपनियों और सप्लायर्स की बाध्यता।

और ऐसी बाध्यता के बदले, कोई तयशुदा प्रतिशत सूक्ष्म दुकानदारों को डिजिटल बनाने पर उन कंपनियों को भी इन्सेन्टिव दिया जाए।

 उन दुकानदारों को यूं ही मशीनें मिल जाएंगी।

किन्तु सरकार ऐसा, पूरी ताकत और अच्छी नीयत से करेगी, तो ही ऐसा हो सकता है।

अब लोगों को उनके अपने पैसों को पाने के लिए कष्ट उठाने के दिन समाप्त होने चाहिए।

 लोगों ने साथ दिया।

 अब सरकार की बारी है।

चुनाव भी है।

 बजट भी।

यानी स्वार्थ भी पूरा हो सकता है।

 सिद्धांत भी।

 अब लोगों को सरकार लौटाए।

सरकार लोगों को -उन्हें दिए कष्टों के अनुपात में- एकदम सीधे, स्पष्ट और समुचित लाभ लौटाए, असंभव है।

 किन्तु लौटाने ही होंगे।

लोगों को कष्ट देने वाली सरकारें बहुत बड़े कष्ट पाती हैं।

(लेखक दैनिक भास्कर के ग्रुप एडिटर हैं।

), सौजन्य- दैनिक भास्कर।

