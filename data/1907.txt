नकारात्मक नजरिये का दौर (दैनिक जागरण : Editorial)।

भारत एक जीवमान सत्ता है।

 अनूठी राष्ट्रीयता।

 उत्तर से दक्षिण तक और पूरब से पश्चिम तक एक ही राष्ट्रीय चेतना है।

 समृद्ध और अजेय भारत राष्ट्रीय अभिलाषा है।

 हमारे विचार, कर्म तप और जिजीवीषा का लक्ष्य परमवैभवशाली भारत है।

 भारत हिंदु, मुसलमान, सिख और ईसाइयत मतावलंबियों का गठजोड़ नहीं।

 संविधान निर्माताओं ने उद्देशिका में ही ‘हम भारत के लोग’ का उल्लेख किया है।

 उद्देशिका में ‘भारत के लोगों’ को आर्थिक, सामाजिक और राजनीतिक न्याय की संवैधानिक शपथ भी है।

 सारे राष्ट्रीय विमर्शो का ध्येय एकताबद्ध सशक्त भारत है।

 भारत की आर्थिक, वैज्ञानिक, सांस्कृतिक उन्नति है।

 ‘सबका साथ-सबका विकास’ इसी विचार का केंद्रीय संकल्प है।

 लेकिन पीछे एक माह से राष्ट्रीय विमर्श का मूल केंद्र उलट गया है।

 संप्रति असहिष्णुता का काल्पनिक प्रेत जगाया गया है।

 यह राष्ट्रीय से अंतरराष्ट्रीय चर्चा तक पहुंच गया है।

 विचार अभिव्यक्ति की स्वतंत्रता को भयावह खतरा बताया जा रहा है।

 गोया भारत में घोर अव्यवस्था है।

 केवल सांप्रदायिक हिंसा है।

 संविधानविहीनता भी है।

 ऐसे कथित बौद्धिक विमर्श सरासर झूठ होने के बावजूद राष्ट्रीय एजेंडे का विषयांतर कर रहे हैं।

 राष्ट्रीय विमर्श के विषयांतर से अंतरराष्ट्रीय अपयश भी बढ़ा है।

, प्रधानमंत्री नरेंद्र मोदी के राजनीतिक व वैचारिक विरोधी ढेर सारे हैं।

 ऐसा स्वाभाविक भी है।

 जनतंत्र में विचारों की टक्कर का महत्व है।

 लेकिन इस टक्कर की सीमा राष्ट्रीय हित से परे नहीं जानी चाहिए।

 सारे विरोध राष्ट्रहित के भीतर होते हैं।

 राष्ट्रीय विमर्श का केंद्र राष्ट्रहित ही होता है, होना चाहिए भी।

 दादरी की आपराधिक घटना 28 सितंबर को हुई।

 उन्होंने इसे राष्ट्रीय मुद्दा बनाया।

 साहित्यकार एमएम कलबर्गी की हत्या को इसी में जोड़ दिया गया।

 इसी सप्ताह प्रधानमंत्री नरेंद्र मोदी न्यूयार्क व सैन फ्रांसिस्को के दौरे पर थे।

 इसी माह सुप्रीम कोर्ट ने संसद व देश के आधे से अधिक विधानमंडलों द्वारा पारित संविधान संशोधन विधेयक को असंवैधानिक बताया।

 दालों की महंगाई और सरकारी छापेमारी भी राष्ट्रीय विषय थी।

 अन्य आर्थिक विषय भी महत्वपूर्ण थे।

 लेकिन प्रधानमंत्री के दौरे, सर्वोच्च न्यायपीठ के अद्भुत निर्णय सहित तमाम विषय राष्ट्रीय विमर्श में नहीं आए।

 मोदी विरोधी कुछेक पुरस्कृत लेखकों ने अकादमी पुरस्कार लौटाए।

 राष्ट्रीय विमर्श के अशोभन विषयांतर को मजबूती देने का प्रयास किया गया।

 भारत में 54 अफ्रीकी देशों का सम्मेलन अंतरराष्ट्रीय घटना है।

 भारत ने बोको हरम और इस्लामिक स्टेट जैसे संगठनों के खतरे का सवाल उठाया है लेकिन, ऐसा अंतरराष्ट्रीय महत्व का विषय भी साजिशन राष्ट्रीय विमर्श से बाहर है।

, आर्थिक संवृद्धि को हमेशा राष्ट्रीय विमर्श में रहना चाहिए।

 देश के बड़े भूभाग में सूखा है।

 किसान संकट में हैं।

 कृषि उत्पादन भोजन के अधिकार का अनुषंगी है।

 पक्ष-विपक्ष के लिए यह वाद-विवाद का राष्ट्रीय मुद्दा है।

 कृषि उत्पादन पर राष्ट्रीय विमर्श क्यों नहीं।

 बिहार विधानसभा के चुनाव प्रचार व राजनीतिक अभिव्यक्ति पर स्वाभाविक ही देश की निगाहें थीं।

 भाजपा के नेतृत्व वाले राजग व लालू-नीतीश की जोड़ी वाले महागठबंधन का रोमांचक टकराव राष्ट्रीय जिज्ञासा था।

 विकास की राजनीति के दावे दो तरफा थे।

 विकास को चुनावी मुद्दा बनते देखना सुखद था।

 लेकिन राष्ट्रीय व क्षेत्रीय दलों की यह टक्कर कथित असहिष्णुता और विचार अभिव्यक्ति स्वतंत्रता के काल्पनिक खतरे के महाप्रचार से राष्ट्रीय विमर्श नहीं बनी।

 इसी बीच असहिष्णुता के प्रचारकों ने पूर्वजों को गोमांस भक्षी बताया।

 महागठबंधन के एक नेता ने इसे आगे बढ़ाया।

 विकास की बहस का विषयांतर हुआ।

 बयानों-वक्तव्यों की मनमानी व्याख्या हुई।

 आर्थिक और राजनीतिक विचारधाराओं के विमर्श पृष्ठभूमि में गए।

 भारत के बहुसंख्यक समुदाय को असहिष्णु और बर्बर बताना कथित सेक्युलर राजनीति का प्रिय निकृष्ट विचार है।

 क्या भारतीय वाकई असहिष्णु हैं।

 प्राचीन भारतीय इतिहास के आर्य इसी देश के मूल निवासी हैं।

 सेक्युलर, वाम दृष्टि में वे बर्बर विदेशी हमलावर हैं।

 हम भारत के लोग पूर्वजों को बर्बर और विदेशी आक्रांता बताने के अपशब्द सहते हैं तो भी असहिष्णु हैं।

 वे उन्हें गोमांस भक्षी बताते हैं, हम इस अपवचन को भी सहते हैं तो भी असहिष्णु हैं।

 वे भारतीय राष्ट्र और राष्ट्रभाव को अंग्रेजी राज की देन बताते हैं।

 इन महानुभाव विद्वानों की मानें तो अंग्रेज यहां न आते तो हम राष्ट्र ही न बनते।

 हम ऐसे अनेक अपकथन सहते हैं तो भी असहिष्णु हैं।

 इसी माह विजयादशमी, नवरात्र सहित अनेक उत्सव आए।

 ‘असहिष्णुता’ के भयावह शोर में भारत के अनेक स्थानों पर उत्सव रोके गए।

 क्या मजहबी उत्सव भी शांति व्यवस्था के नाम पर कभी रोके गए।

, बहुसंख्यक समुदाय के लोग अपमान सहें, आत्मसमर्पण भी करें तो भी असहिष्णु और चुप रहें तो भी।

 गोधरा कांड की चर्चा भी असहिष्णुता है।

 तसलीमा नसरीन ने ठीक कहा कि देश के अधिकांश सेक्युलर सांप्रदायिक हैं।

 राष्ट्र से भिन्न सारी अलगाववादी अस्मिताएं सांप्रदायिक हैं।

 विविधता और बहुलता का इंद्रधनुष राष्ट्र का ही रंग रूप हैं।

 बहुलता का सम्मान जरूरी है, लेकिन राष्ट्रीय एकता का संवर्धन उससे भी ज्यादा अपरिहार्य है।

 बहुलता का सम्मान ही सहिष्णुता है।

 भारतीय सेक्युलर दुराग्रही पंथिक आस्थावादी हैं।

 वे मूल विचार से ही असहिष्णु हैं।

 मूलभूत प्रश्न है कि दो-तीन आपराधिक घटनाओं के आधार पर देश के संपूर्ण सत्य, शिव और सुंदर को पीछे ढकेलने का औचित्य क्या है।

 केंद्र सरकार से विरोध का अपना दृष्टिकोण हो सकता है, लोकतंत्र में ऐसा होना भी चाहिए लेकिन अपनी खुन्नस में भारतीय समाज, संस्कृति और संविधान व्यवस्था को असहिष्णु घोषित करना मूल राष्ट्रीय विमर्श के विषयांतर के अलावा और कुछ नहीं हो सकता और इस विषयांतर के सोचे समङो सुनियोजित उद्देश्य हैं।

 कथित असहिष्णुता योजनाबद्ध गढ़ा और प्रचारित विचार है।

 असहिष्णुता और विचार अभिव्यक्ति की स्वतंत्रता को खतरा बताना केंद्र सरकार को घेरने का सेक्युलर षड्यंत्र है।

 पुरस्कार लौटाने वाले लेखकों, कथित विचारकों और राजनीतिक दलों को राष्ट्रीय चिंता के मूलभूत विषयों पर बहस करनी चाहिए।

 कथित ध्रुवीकरण से बेचैन लोग पीड़ित या हमलावर का पंथ मजहब जांचना बंद करें।

, सौजन्य :- दैनिक जागरण, 30.10.2015, हदयनारायणदयक्षित(उप्र विधान परिषद में भाजपा के सदस्य हैं)।

