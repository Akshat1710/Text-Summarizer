चिकित्सकों में अधिक क्यों है पेशेगत मानसिक तनाव।

 (बिजनेस स्टैंडर्ड)।

भारतीयों को लगता है कि उनकी स्वास्थ्य प्रणाली अवांछित रूप से महंगी है और उसमें अनैतिक व्यवहार शामिल होता है।

 इस पूरी व्यवस्था में चिकित्सकों की अहम भूमिका है और उनको ही मुख्य लाभार्थी के रूप में देखा जाता है।

 हाल ही में किए गए एक सर्वेक्षण से पता चला है कि उनमें बड़ी संख्या ऐसे चिकित्सकों की है जो असंतुष्ट और तनाव में हैं।

 ऐसा कैसे हुआ कि जो दूसरों की बेहतरी के लिए काम करते हैं वे खुद नाखुश हैं।

 सर्वेक्षण (डॉ. दीपक लांगडे एवं अन्य द्वारा किया गया और क्यूरियस में प्रकाशित) में तनाव के आकलन के लिए तीन कारकों का सहारा लिया गया।

 नतीजों से पता चला कि तनावग्रस्त चिकित्सकों में से 45 फीसदी भावनात्मक तौर पर थकान महसूस करते हैं, 66 फीसदी मरीजों के साथ कोई जुड़ाव नहीं महसूस करते जबकि केवल 26 फीसदी ही अपने पेशे से संतुष्टï हैं।

ये परिणाम पहले भारत तथा अन्य मुल्कों में किए गए अध्ययनों के अनुरूप ही हैं।

 यूरोप इसका अपवाद है।

 अन्य देशों की तरह भारत में भी पेशेगत तनाव का स्तर महिला चिकित्सकों में ज्यादा है।

 उम्र और अनुभव के साथ यह बढ़ता जाता है।

 अकादमिक जगत के लोगों में यह स्तर कम होता है लेकिन उनमें रोजगार को लेकर संतुष्टिï भी कम होती है।

 इस अध्ययन में एक समस्या यह है कि अधिकांश प्रतिभागी एक ही प्रांत के हैं।

 मैंने इन परिणामों को एक कॉर्पोरेट अस्पताल के वरिष्ठï प्रबंधक से जंचवाया और एक निजी चिकित्सक से मिलकर भी जो एक गैरलाभकारी अस्पताल को सफलतापूर्वक चलाने में मदद करते हैं।

 यह अस्पताल अपने विस्तार में खुद धन लगाता है।

 निजी अस्पतालों में दो तरह के चिकित्सक होते हैं जो अपने मरीजों को वहां लाते हैं और कमाई में हिस्सा लेते हैं या फिर जो वहां नियमित वेतन पर काम करते हैं।

 फिलहाल देश के निजी अस्पतालों में 70 फीसदी चिकित्सक वेतनभोगी हैं।

 मरीज भी अब किसी खास चिकित्सक के बजाय अस्पताल के ब्रांड पर ध्यान दे रहे हैं।

 अस्पतालों में भी कोई पूरी तरह राजस्व केंद्रित हो सकता है तो कोई अन्य इसके साथ-साथ ब्रांड पर तवज्जो दे सकता है।

, अस्पतालों की कोशिश है कि मरीज कम से कम रुके और अधिक से अधिक कमाई हो।

 एक चिकित्सक की जटिल मामलों से निपटने की क्षमता और वह कितना राजस्व जुटा पाता है, यह उसके बोनस पर असर डालता है।

 अच्छी खबर यह है कि आज युवा चिकित्सक काफी हद तक कारोबारी जगत के कार्यकारी की तरह हैं जो 9 से 5 बजे तक काम करते हैं और अपने परिवार के लिए कुछ वक्त निकालते हैं।

 इससे तनाव की आशंका कम होती है।

, तनाव की समस्या स्नातक चिकित्सकों में अधिक होती है जो स्नातकोत्तर नहीं कर पाते।

 इसकी एक बड़ी वजह ज्ञान और कौशल के मोर्चे पर पिछड़ जाना भी होती है।

 इससे पता चलता है कि आखिर क्यों उम्र के साथ विरक्ति बढ़ती है।

 अस्पतालों में पढ़ाने वाले चिकित्सकों को जानकारी अद्यतन रखनी होती है और यह उनका तनाव कम करता है।

 चिकित्सा विज्ञान में तकनीकी हस्तक्षेप बढ़ रहा है और बेहतर उपकरण वाले आधुनिक अस्पताल के लिए भारी पूंजी चाहिए।

 ऐसे में अच्छा चिकित्सक वही है जो अच्छे अस्पताल से जुड़े।

 पेशेगत तनाव समाज के लिए भी नुकसानदेह है।

 मरीज का जरूरत से ज्यादा खर्च करना भी इसी श्रेणी में आता है।

 मरीज का व्यय निजी स्वास्थ्य कारोबारी मॉडल से संचालित होता है जहां मरीज से अधिकतम खर्च कराना ही ध्येय है।

 क्या ऐसा कोई कारोबारी मॉडल है जहां मरीज भी संतुष्टï हो और निवेशक भी।

, सभी चिकित्सक इस बात पर सहमत हैं कि मरीज और उनके परिजन अक्सर गलत परिणाम आने पर अनदेखी का इल्जाम लगाते हैं।

 इससे चिकित्सक अधिक सतर्क हो गए हैं।

 वे अनावश्यक जांच लिखने लगे हैं।

 वरना सरदर्द के लिए सीटी स्कैन कराने का क्या तुक है।

 हां हजारों में एक मामला हो सकता है जब सीटी स्कैन किसी गंभीर बीमारी को पकड़ ले।

 आज अधिकांश चिकित्सक झटपट ढेर सारी जांच लिख देते हैं।

 दुनिया भर में अब चिकित्सकों का अनुभव के आधार पर दवा देना कम होता जा रहा है।

 विकसित देशों में चिकित्सा सेवा परिचारकों के हवाले है।

 हमारे देश में निजी चिकित्सकों के संगठन इंडियन मेडिकल एसोसिएशन के विरोध के चलते इनका चलन ही नहीं है।

 निर्णय प्रक्रिया में शामिल तमाम लोग अपने चिकित्सकों से भावनात्मक तौर पर जुड़े होते हैं और उनकी बात मान लेते हैं।

, मरीज का खर्च कम करने का एक तरीका हो सकता है कर की स्लैब व्यवस्था।

 जैसे-जैसे ऑपरेशन या बेड का शुल्क बढ़ता जाए, कर दर बढ़ाई जाए।

 एक अन्य तरीका हो सकता है आंतरिक प्रोटोकॉल जहां मरीज और उसके रिश्तदारों के साक्षात्कार के आधार पर पारदर्शितापूर्वक यह पता लगाने की कोशिश की जाए कि मरीज को समुचित इलाज मिला या नहीं।

 असल बात है चिकित्सक की ईमानदारी पर भरोसा करना।

 एक सूत्र ने मुझे बताया कि देश के 15 से 20 फीसदी चिकित्सकों को इस श्रेणी में रखा जा सकता है।

 अगर आप नैतिकता पर ध्यान नहीं दे सकते तो कम से कम सही संगठनात्मक ढांचा रखें।

 यूरोप के चिकित्सकों में तनाव कम है।

 वहां सार्वजनिक स्वास्थ्य सेवा भी बेहतरीन है।

 वहां सरकारी अस्पतालों की प्रतिस्पर्धी प्रकृति ऐसी है कि निजी चिकित्सक भी बेहतर व्यवहार करते हैं।

 केरल और तमिलनाडु में यह बात आंशिक तौर पर लागू होती है।

 जबकि पुराना आंध्र प्रदेश और कर्नाटक इससे कुछ पीछे हैं।

, एक गैरलाभकारी अस्पताल की मदद करने वाले मेरे सूत्र के पास एक और विचार है।

 स्वास्थ्य सेवा क्षेत्र के उद्यमियों को अधिकतम लाभ पर ही नहीं केंद्रित रहना चाहिए बल्कि सामाजिक पहलू पर भी ध्यान देना चाहिए।

 अगर चिकित्सक अपने मालिकों को ऐसा करते देखेंगे तो वे भी यही करेंगे।

 पेशेगत मानसिक तनाव तभी पैदा होता है जब चिकित्सक जिंदगी के मानी खो दे।

 पैसा मददगार हो सकता है लेकिन सबसे सुखद होता है मरीजों के मन में चिकित्सक के प्रति सम्मान का भाव।

, – सुबीर रॉय।

सौजन्य- बिजनेस स्टैंडर्ड।

