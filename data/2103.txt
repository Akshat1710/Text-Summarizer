नए अमेरिकी निजाम में वॉलस्ट्रीट का अंजाम।

 (बिजनेस स्टैंडर्ड)।

मोटे तौर पर देखा जाए तो दुनिया भर के बाजार (यूरो और पाउंड के बाजार को छोड़कर) हाल के सप्ताहों में कम अस्थिर नजर आए हैं।

 यह बात अमेरिकी बाजारों के लिए खासतौर पर सही है क्योंकि वहां पहले से ही कारोबार का स्तर कम था और वह और कम होता जा रहा है।

 यह बात शेयर बाजारों पर विशिष्टï तौर पर लागू होती है।

 काफी हद तक ऐसा इसलिए हो सकता है क्योंकि निवेशकों ने अमेरिकी राष्ट्रपति चुनाव के नतीजों की प्रतीक्षा करने की ठान ली है।

 ये चुनाव आगामी 8 नवंबर को होने हैं।

 इसके अलावा इस बात पर भी सहमति नजर आ रही है कि चूंकि अमेरिकी केंद्रीय बैंक फेडरल रिजर्व की बैठक चुनाव से कुछ दिन पहले ही होनी है इसलिए वह भी नीतियों में कोई बड़ा बदलाव करने के बजाय चुनाव नतीजों की प्रतीक्षा करेगा।

 निवेशक बाजार से बाहर रहने का निर्णय कर सकते हैं क्योंकि चुनाव नतीजे आने और फेडरल रिजर्व के लंबे समय से लंबित कदम उठा लिए जाने के बाद उनको आकलन करने में आसानी होगी।

वहीं कुछ मामलों में निवेशक अमेरिकी राष्ट्रपति चुनाव के नतीजों को अब तय मान कर चल रहे हैं।

 माना जा रहा है कि हिलेरी क्लिंटन ने अब डॉनल्ड ट्रम्प पर ऐसी बढ़त कायम कर ली है जिससे पार पाना ट्रम्प के लिए खासा मुश्किल साबित हो सकता है।

 ऐसे में अधिकांश बाजार प्रतिभागियों का यही मानना है कि बतौर राष्ट्रपति क्लिंटन का कार्यकाल बराक ओबामा के कार्यकाल के विस्तार से ज्यादा कुछ नहीं होगा।

 यानी नीतिगत स्तर पर कोई बड़ा बदलाव देखने को नहीं मिलेगा।

 निवेश नीतियों में में कोई बदलाव नहीं आएगा।

 इससे यह स्पष्टï होता है कि कारोबारी नीतियों में कोई मूलभूत बदलाव देखने को नहीं मिलेगा।

, लेकिन क्या यह अनुमान लगा लेना सुरक्षित है।

 दरअसल तीन ऐसी संभावनाएं हैं जिन पर विचार करना आवश्यक है।

 या जिनका हमें ध्यान रखना है।

 पहली, ओबामा के आठ साल के शासनकाल में कभी यह स्पष्टï नहीं हो सका कि बिल क्लिंटन का शासन खत्म होने के बाद डेमोक्रेटिक पार्टी की नीति निर्माण प्रक्रिया दरअसल किस तरफ झुकी।

 ओबामा स्वभाव से सुधारवादी व्यक्ति हैं और व्हाइट हाउस में उनके शुरुआती आर्थिक सलाहकार ठोस रूप से बाजारवादी प्रकृति के लोग थे जो क्लिंटन के समय से ही वहां मौजूद थे।

 इसके अतिरिक्त जनवरी 2009 में जब वह पहली बार सत्ता में आये थे तब सबसे बड़ी प्रशासनिक प्राथमिकता यही थी कि वित्तीय बाजारों को किसी प्रकार शांत किया जाए और वहां मची भगदड़ को थामा जा सके।

 इसमें दो राय नहीं है कि देश के नए राष्ट्रपति को मजबूत सुधार के दौर से गुजर रही अर्थव्यवस्था विरासत में मिलेगी।

 ऐसे में वह इस स्थिति में भी रहेगा कि चाहे तो मध्यम अवधि के राजनीतिक लाभ को ध्यान में रखकर नीतियां तैयार कर सके बजाय कि अल्पावधि की समस्याओं से निपटने के।

 एक बात यह भी है कि हिलेरी क्लिंटन ओबामा अथवा अपने पति और पूर्व राष्ट्रपति बिल क्लिंटन की भांति नरम नहीं हैं।

 वॉल स्ट्रीट के साथ उनकी मित्रता की तमाम संभावनाओं के बीच उनका इतिहास अत्यधिक प्रगतिशीलता का रहा है।

, दूसरी बात जो ध्यान देने लायक है वह यह है कि डेमोक्रेटिक पार्टी ने खुद को काफी हद तक बदला है।

 एक वक्त डेमोक्रेटिक पार्टी के लोगों ने खुद ही वॉल स्ट्रीट विरोध भावनाओं को भड़काया था जिसका नतीजा भी उन्हें ही भुगतना पड़ा।

 क्लिंटन ने प्राइमरी में जिस सीनेटर बर्नी सैंडर्स को पराजित किया अब वह क्लिंटन के लिए एक द्वेषी अभियानकर्ता की भूमिका में नजर आ सकते हैं।

 लेकिन वह अमेरिका में सबसे लोकप्रिय नेताओं में से एक हैं।

 क्लिंटन के चुनाव अभियान की आंतरिक कार्यशैली को लेकर विकीलीक्स के एक के बाद एक हुए कई खुलासों से यह बात सामने आई है कि पार्टी के वाम झुकाव वाले धड़े को खुश करने को लेकर काफी सतर्कता बरती गई।

 इसके अलावा विकीलीक्स ने इस बात पर भी ध्यान केंद्रित किया कि आखिर क्लिंटन प्रशासन वित्त विभाग, वाणिज्य विभाग और न्याय विभाग के प्रमुखों के रूप में किन लोगों का चयन कर सकता है।

 क्लिंटन के पास ऐसी कोई गुंजाइश नहीं होगी जिसका फायदा उठाकर वह इन विभागों में ऐसे लोगों को प्रमुख बना सकें जिनका वॉल स्ट्रीट से कोई नाता रहा हो या जो उसके प्रति किसी भी तरह की सहानुभूति रखते हों।

, अगर इन दोनों तथ्यों को साथ रखकर देखा जाए तो पता चलता है कि निवेशक इस संभावना को लेकर खासे प्रसन्न हैं कि अगर ओबामा की जगह हिलेरी देश की राष्ट्रपति बनती हैं तो कोई खास बदलाव नहीं होगा।

 यह बात भी ध्यान देने लायक है कि ट्रम्प ने अपना कर रिटर्न सार्वजनिक करने से मना कर दिया।

 ऐसी आशंका है कि उन्होंने बीते एक दशक से कोई कर दिया ही नहीं है।

 यानी इसका सीधा तात्पर्य यह है कि अमेरिकी कर संहिता में व्याप्त कमियों पर पूरा ध्यान दिया जाएगा।

 लेकिन तीसरा बिंदु ऐसा है जिस पर ध्यान दिया जाना आवश्यक है।

 वह यह कि अमेरिका में अब दोनों प्रमुख दलों में विश्व अर्थव्यवस्था के साथ अमेरिकी एकीकरण को लेकर प्रश्न करने पर सहमति निर्मित होती दिख रही है।

 कारोबार समर्थक माने जाने वाले रिपब्लिकनों को कारोबारी विरोधी ट्रम्प के अभियान ने एकदम अशक्त कर दिया।

 समझदारी भरी वैश्विक सोच रखने वाले डेमोक्रेट जिनमें खुद क्लिंटन भी शामिल हैं, को भी कारोबार को लेकर शंकालुओं के समक्ष समर्पण करना पड़ा।

 वैश्विक वित्तीय एकीकरण को कंपनियों द्वारा अपने मुनाफे के स्थानांतरण का जरिया माना जा रहा है।

 अगर इन तीनों बातों को शामिल करके ही वर्ष 2016 के बाद चीजें तय होनी हैं तो यह समझ से परे है कि वॉल स्ट्रीट की खुशी का राज क्या है।

, लेखक- मिहिर शर्मा, 01-11-2016।

