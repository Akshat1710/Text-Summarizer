राज्यों में चुनाव प्रचार, नज़र 2019 पर (दैनिक भास्कर)।

इस दौरमें जिन चार राज्यों में मतदान होना है उनमें से तीन में भाजपा का कुछ भी दांव पर नहीं लगा है, ऐसा भी माने तो पार्टी का ज्यादा कुछ दांव पर नहीं लगा है।

 इसके बावजूद प्रधानमंत्री नरेंद्र मोदी इन तीनों राज्यों में ऐसे चुनाव प्रचार कर रहे हैं, जैसे यह कोई ‘करो या मरो’ की लड़ाई है।

 इतना ही नहीं वे अपने प्रचार के तीखेपन को वाकई बहुत ऊंचा स्वर दे रहे हैं।

 यह वाकई अचरज पैदा करने वाली बात है, क्योंकि अब तक का परिदृश्य देखकर भाजपा की संभावनाओं के बारे में बहुत उदारता से भी कहें तो इतना ही कहा जा सकता है कि इनमें से किसी भी राज्य में यदि वह दो अंकों में भी पहुंच जाए तो बहुत बड़ी बात होगी।

, शुरुआत पश्चिम बंगाल से हुई, जहां अपने शुरुआती भाषणों में उन्होंने कई अप्रिय-अनर्गल बातें करने के साथ फ्लाई ओवर के गिरने को ईश्वर का संदेश तक बता दिया।

 मतदान के पहले वहां घोर राष्ट्रवादी अभियान भी खड़ा करने की कोशिश की गई।

 इसके लिए नेताजी सुभाषचंद्र बोस की स्मृति ताज़ा की गई और उनकी मौत के षड्यंत्र की बातों को फिर भड़काया गया।

 उनके भाई के पड़पौते को तृणमूल नेता ममता बनर्जी के खिलाफ उम्मीदवार बनाया गया।

 भाजपा के लिए वहां जीतने के अवसर तो बहुत ही कम हैं, लेकिन इससे पार्टी को काफी प्रचार मिल रहा है और चाहे अवसर भी बढ़ें, उसकी चुनौती का स्तर तो बढ़ ही गया।

 मतदाताओं में उसकी चर्चा होने लगी।

 मीडिया का ध्यान गया।

, केरल में उनके स्वर के तीखेपन को तो वामपंथ और राष्ट्रीय स्वयंसेवक संघ (आरएसएस) के बीच लंबी खूनी वैचारिक लड़ाई के इतिहास के संदर्भ में समझा जा सकता है।

 किंतु यहां भी चुनावी संभावनाएं इतनी कम हैं कि प्रधानमंत्री का इतना समय देना समझ में नहीं आता।

 यही तमिलनाडु के संदर्भ में सच है।

 दोनों द्रविड़ दलों में से किसी के साथ भी तालमेल किए बिना, भाजपा एक दर्जन से ज्यादा सीटों पर कोई गंभीर चुनौती पेश नहीं कर रही है।

 इसके बाद भी प्रधानमंत्री राज्य के दौरे कर द्रविड़ पार्टियों पर हमले करते रहे हैं और दावा कर रहे हैं कि दोनों दलों के शासन के दौरान तमिलनाडु बर्बाद हो गया है।

, गौरतलब यह है कि इन तीन राज्यों में से दो में सत्तारूढ़ दल केंद्र में काबिज भाजपा के प्रति शत्रुतापूर्ण रवैया नहीं रखते।

 संसद के दोनों सदनों में अन्नाद्रमुक ने भाजपा के दृष्टिकोण को लेकर काफी समझदारी दिखाई है।

 ममता बनर्जी ने तो भाजपा सरकार की बांग्लादेश पहल को लेकर और भी सहयोगात्मक रुख दिखाया है।

 इतना तो उन्होंने इस मुद्‌दे पर कांग्रेस के साथ रहते भी सहयोग नहीं किया था।

 सच तो यह है कि दोनों दल परोक्ष रूप से भाजपा के साथ काम करने के इच्छुक होते, क्योंकि वे द्रमुक कांग्रेस को साझा प्रतिद्वंद्वी मानते हैं।

 भाजपा उनके लिए कोई चुनौती ही नहीं है।

 केरल का मामला जरा अलग है।

 वहां दोनों प्रमुख गठबंधन कांग्रेस का यूडीएफ अौर माकपा का एलडीएफ, भाजपा के खिलाफ पूरी तरह शत्रुतापूर्ण रवैया रखते हैं।

, इन राज्यों में भाजपा के प्रचार में जो अतिशयोक्ति दिखाई देती है, उसके पीछे भाजपा का व्यापक गेम-प्लान है।

 एक दूरदर्शी योजना।

 एक तथ्य तो सभी को मालूम है कि कांग्रेस चाहे वहां बड़े दलों में से एक हो, लेकिन वही एकमात्र राष्ट्रीय दल है, जिसकी बंगाल और तमिलनाडु में थोड़ी-बहुत मौजूदगी है।

 केरल में तो बेशक यह सत्ता में ही है।

 भाजपा बंगाल और तमिलनाडु में कांग्रेस की जगह लेना चाहती है फिर यह बहुत मामूली ही क्यों हो।

 केरल में व्यापक उद्‌देश्य सरल-सा है।

 बड़ी संख्या में मुस्लिम ईसाई वोटों के साथ राज्य की आबादी का स्वरूप कुछ ऐसा है कि परंपरागत रूप से वोट यूडीएफ को मिलते हैं, जिसमें कांग्रेस इंडियन यूनियन मुस्लिम लीग लंबे समय सेे भागीदार रहे हैं।

 भाजपा का विश्लेषण यह है कि यह स्थिति बहुत सारे हिंदुओं को ‘वामपंथी होने’ पर मजबूर करती है।

 पार्टी का मानना है कि यदि वह गंभीर खिलाड़ी के रूप में उभरे तो कांग्रेस अल्पसंख्यक धार्मिक दलों को बाहर रखने के इच्छुक केरलवासी हिंदुओं के लिए वाम दलों की बजाय भाजपा स्वाभाविक विकल्प बन जाएगी।

 हालांकि व्यापक, आम विकल्प यही है कि ‘कांग्रेस मुक्’ भारत के लिए पूरी दृढ़ता से एक और धक्का लगा लिया जाए।

 पार्टी इस तथ्य से उत्साहित है कि 2014 के आम चुनाव में तमिलनाडु और बंगाल में कांग्रेस की तुलना में उसका वोट प्रतिशत अधिक था।

 यदि वह इस पर काम कर सकी तो कांग्रेस इन दो राज्यों से पूरी तरह गायब भी हो सकती है।

 वैसे भी इन राज्यों में सत्ता में उसके लौटने की कोई संभावना नहीं है।

, इससे स्थानीय कार्यकर्ता कांग्रेस को छोड़ देंगे और यहां तक कि प्रदेश स्तर के नेता भी विकल्प खोजने लगेंगे।

 पश्चिम बंगाल के वित्तमंत्री और तृणमूल के विद्वान नेता अमित मित्रा ने बिल्कुल ठीक कहा है कि प्रधानमंत्री इस विधानसभा चुनाव के लिए दौड़-धूप नहीं कर रहे हैं बल्कि 2019 के लिए जमीन तैयार कर रहे हैं, जब उन्हें पश्चिम बंगाल से कुछ सीटों की जरूरत होगी।

 तमिलनाडु में उनका उद्‌देश्य एकमात्र राष्ट्रीय पार्टी के रूप में कांग्रेस की जगह लेकर संभावित मौजूदगी बनानी है ताकि दोनों द्रविड़ दलों के बीच वह गठबंधन का केंद्र बन सके।

 2014 में भाजपा को स्पष्ट बहुमत मिला, लेकिन आमतौर पर बिना सत्तारूढ़ द्रविड़ दल का सहयोग लिए, केंद्र में गठबंधन बनाना नामुमकिन रहा है।

 यह 2019 में फिर हो सकता है।

 तब दोनों में से किसी द्रविड़ दल के सहयोग की जरूरत होगी।

 केरल में तो वे सिर्फ ध्रुवीकरण में मौजूद राजनीतिक स्थान भुनाना चाहते हैं।

 यह धुव्रीकरण वाम गैर-वामपंथी तो है, उतना ही हिंदू बनाम अल्पसंख्यकों के बीच भी संभव है।

,  ।

सौजन्य:- दैनिक भास्कर, 10.05.2016, शेखर गुप्ता(जाने-मानेसंपादक और टीवी एंकर)।

