सक्षम प्राधिकार में जरूरी न्यायिक जानकार की मौजूदगी (बिजनेस स्टैंडर्ड)।

न्यायपालिका फिलहाल ईष्र्यालु रूप से ही सही लेकिन अपनी शक्तियों और स्वतंत्रता की रक्षा करती दिख रही है।

 यहां तक कि उसने सरकार पर यह आरोप भी लगाया है कि वह न्यायाधीशों की नियुक्ति जैसे मुद्दों पर उसको नुकसान पहुंचाना चाह रही है।

 दोनों के बीच संघर्ष दशकों पुराना है जो समय-समय पर सर उठाता है।

 ऐसा अलग-अलग स्तरों पर होता है।

 अदालत ने सरकार के उन प्रयासों पर रोक लगा दी है जिनके जरिये वह पंचाटों में नौकरशाहों को भरना चाह रही थी।

 न्यायपालिका अपने विशेषाधिकारों पर जो जोर देती है वह अब अन्य क्षेत्रों में विस्तारित होता दिख रहा है।

 सर्वोच्च न्यायालय ने हाल ही में कहा था कि कुछ सक्षम प्राधिकारों में भी न्यायिक अनुभव वाले लोग होने चाहिए और उन जगहों पर नौकरशाहों को नियुक्त नहीं किया जा सकता।

अधिकांश कानून एक सक्षम प्राधिकार की बात कहते हैं जो अनुदान दे सके, अनापत्ति प्रमाणपत्र जारी कर सके और अन्य कानूनी कदम उठा सके।

 यह अनुरोध और शिकायत मिलने पर निर्णय करता है लेकिन इस दौरान वह तथ्यों और परिस्थितियों का पूरा ध्यान रखता है और जवाबदेही तय करने अथवा दूसरों के अधिकारों को प्रभावित करने जैसे कदम उठा सकता है।

 उदाहरण के लिए जिला मजिस्ट्रेट, जाति प्रमाण पत्र जारी करता है लेकिन सभी सक्षम प्राधिकारों के पास न्यायिक विचार नहीं होता।

 उदाहरण के लिए दिल्ली सरकार ने 101 सक्षम प्राधिकारों की एक सूची तैयार की जिनके अपने कार्यालय हैं और जिनका काम विभिन्न कानूनों का प्रवर्तन कराना है।

 नौकरशाहों के हाथों में अत्यधिक शक्ति होने के चलते आम नागरिकों की हालत कई बार बहुत विचित्र हो जाती है।

सर्वोच्च न्यायालय ने अपने विभिन्न निर्णयों में इस समस्या का उल्लेख किया है।

 इनमें सबसे ताजातरीन निर्णय लालजीभाई बनाम गुजरात राज्य का है।

 पांच वर्ष पूर्व अदालत ने पेट्रोलियम एवं मिनरल्स पाइपलाइंस (भूमि अधिग्रहण) अधिनियम के अधीन बने एक सक्षम प्राधिकार के एक निजी संस्थान के परिसर से सरकारी कामकाज करने पर नाराजगी जताई थी।

 यह वह संस्थान था जिसके लिए जामनगर और हजीरा में जमीन का अधिग्रहण किया जा रहा था।

इस प्राधिकार को वेतन, भत्ते, वाहन, नि:शुल्क आवास और अन्य तमाम सुविधाएं उक्त संस्थान की ओर से मिल रही थीं।

 जाहिर है जैसा कि त्रिलोक पांड्या और गुजरात राज्य के मामले में देखा गया, भूस्वामियों के मन में यह भय उत्पन्न करने की यह पर्याप्त वजह थी कि उनके साथ उचित आचरण नहीं किया जाएगा।

 लालजी भाई मामले में अपने हालिया निर्णय में अदालत ने कहा कि किसी एक सक्षम प्राधिकार को इतनी अधिक शक्तियां सौंपना संविधान के समता के सिद्घांत का भी उल्लंघन है।

 कानून में सक्षम प्राधिकार की कोई योग्यता वर्णित नहीं है और न ही इसके लिए कोई पारदर्शी प्रक्रिया बताई गई है।

 मेट्रो रेलवे (निर्माण एवं कार्य) अधिनियम मामले में दिया गया निर्णय आदर्श था।

 इस कानून के मुताबिक एक सक्षम प्राधिकार के पास न्यायिक अनुभव भी होने चाहिए।

 कम से कम अधीनस्थ न्यायाधीश स्तर का अनुभव होना चाहिए।

कुछ विशिष्टï सक्षम प्राधिकारों में न्यायिक अनुभव की आवश्यकता की बात अदालत पहले भी दोहरा चुकी है।

 लेकिन तब उसने यह नहीं कहा था कि किसी गैर न्यायिक व्यक्ति को न्याय करने का अधिकार देना अवैध होगा।

 इंडियन ऑयल और राजा ट्रांसपोर्ट (2009) के मामले में सरकारी सचिवों और सरकारी क्षेत्र की कंपनियों के निदेशकों को मध्यस्थ बनाया गया जिसे चुनौती दी गई।

 हालांकि उस मामले में प्राधिकार के निर्णय से कोई लेनादेना नहीं था लेकिन निर्णय में कहा गया, ‘जहां उल्लिखित व्यक्ति कंपनी का कर्मचारी हो वहां स्थिति अलग हो सकती है, बशर्ते कि यह कंपनी सरकारी या उससे संबंधित न हो।

 ऐसे मामलों में अदालत को यह अधिकार है कि वह नियुक्ति न करे।

’।

एचपीसीएल बनाम यशवंत जोशी मामले में भी यही बात दोहराई गई थी।

 अदालत ने कहा कि वह इस कथन को स्वीकार नहीं करेगी कि किसी सरकारी निगम के अधिकारी को अगर प्राधिकारी बनाया गया तो वह पूर्वग्रह दिखाएगा लेकिन यही बात निजी कंपनी और उसके कर्मचारी के बारे में नहीं कही जा सकती।

 अदालत ने कहा, ‘हम निजी कंपनी के कर्मचारी के मामले को सरकारी कंपनी के साथ समतुल्य करके नहीं देख सकते।

’।

अदालत ने अपना रुख बदला है।

 अब वह कह रही है कि निजी निगम में काम कर रहे एक सक्षम प्राधिकारी को उस वक्त पूर्वग्रह का आरोपी नहीं करार दिया जा सकता है जब वह जनहित की किसी परियोजना में शामिल हो, क्योंकि इन निजी क्षेत्र को महत्त्वपूर्ण परियोजनाओं में भागीदारी के लिए प्रोत्साहित किया जा रहा है।

 इसमें गैस पाइपलाइन बिछाने जैसे कदम शामिल हैं।

 बहरहाल अदालत ने जोर देकर कहा कि प्राधिकार के पास न्यायिक अनुभव अवश्य होना चाहिए।

 लालजी भाई मामले दिए गए निर्णय से यह बात निकल कर आती है कि कानून बनाने वालों के लिए बेहतर यही है कि वे सक्षम प्राधिकारों के सदस्यों के लिए न्यायिक अर्हता आवश्यक कर दें।

 यह बात जनता का विश्वास बढ़ाने के लिए जरूरी है।

 रंजीत ठाकुर और भारत सरकार के मामले में एक जवान को अपने अधिकारी के खाना खाने के आदेश को नहीं मानने का दोषी ठहराया गया था।

 बाद में वही अधिकारी सक्षम प्राधिकारी के रूप में सामने आया।

 अदालत ने सजा को निरस्त कर दिया।

– एम जे एंटनी।

सौजन्य – बिजनेस स्टैंडर्ड।

