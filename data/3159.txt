संपादकीय : कैप्‍टन कूल का वक्त पर माकूल फैसला (नई दुनिया)।

क्रिकेट में सही वक्त पर सही चयन सफलता की कुंजी समझा जाता है।

 और अचानक असामान्य निर्णयों से दूसरों को चौंकाने की क्षमता भी हो, तो ये गुण आपको अप्रतिम ऊंचाइयों तक ले जाता है।

 महेंद्र सिंह धोनी के लंबे करियर में उनकी ये विशेषताएं बार-बार झलकीं।

 अब इसी खूबी के साथ उन्होंने अंतरराष्ट्रीय क्रिकेट करियर में कप्तान के रूप में अपनी पारी को विराम दिया है।

 इस तरह वे उन गिने-चुने खिलाड़ियों की जमात में शामिल हुए हैं, जिन्होंने धकेलकर हटाए जाने तक इंतजार नहीं किया।

 टेस्ट क्रिकेट की कप्तानी भारतीय टीम के पिछले ऑस्ट्रेलिया दौरे के समय उन्होंने अचानक छोड़ दी थी।

 अब वैसा ही उन्होंने वनडे और टी20 क्रिकेट में किया है।

, धोनी के बाद विराट कोहली टेस्ट टीम का नेतृत्व बखूबी संभाल चुके हैं।

 बल्कि उनकी अगुआई में भारतीय टीम नई ऊंचाइयां छू रही है।

 तो धोनी को महसूस हुआ होगा कि अब सीमित ओवरों के क्रिकेट में भी भारत का नेतृत्व कोहली को सौंपने का समय आ गया है।

 क्रिकेट इतिहास में अपने विशिष्ट प्रदर्शन तथा अद्भुत नेतृत्व क्षमता के जरिए धोनी पहले ही एक अलग मुकाम बना चुके हैं।

 टी20 और वनडे दोनों प्रारूपों में एक-एक बार अपने नेतृत्व में भारत को विश्व चैंपियन बनवाने का अनूठा कारनामा उन्होंने दिखाया।

 फिर उनका काल भारतीय क्रिकेट में एक बड़े संक्रमण का रहा।

 तेंडुलकर, गांगुली, द्रविड़, लक्ष्मण, सहवाग और कुंबले जैसे महान खिलाड़ियों की विदाई से खाली हुई जगहों को भरने में सहायक बनने की महती चुनौती उनके कंधों पर आई।

 आज भारतीय टीम जैसे खेल रही है, उसे देखते हुए बेहिचक कहा जा सकता है कि यह कर्तव्य धोनी ने बखूबी निभाया।

 आज की भारतीय क्रिकेट टीम को तैयार करने में धोनी का बड़ा योगदान है।

 ये भूमिका निभाने के बाद अब उन्होंने नई पीढ़ी की राह में बाधक न बनने का फैसला किया है।

, भारतीय चयनकर्ताओं के सामने अभी चुनौती 2019 विश्व कप के लिए टीम तैयार करने की है।

 क्रिकेट विशेषज्ञों में सहमति है कि धोनी में अभी काफी खेल क्षमता बाकी है।

 उनके फिटनेस और फॉर्म को देखकर कहा जा सकता है कि वे अगले विश्व कप तक खेल सकते हैं।

 मगर नेतृत्व के लिए विराट कोहली तैयार हैं।

 तो धोनी को ये महसूस हुआ होगा कि बतौर कप्तान भारतीय टीम में जितना योगदान वे कर सकते थे, कर चुके हैं।

 उन्होंने इस हकीकत को देख और समझ लिया कि विराट कोहली के युग का पदार्पण हो चुका है।

 इस लिहाज से कप्तानी छोड़ने का महेंद्र सिंह धोनी का फैसला संतुलित और सामयिक है।

 इसे सही वक्त पर सही निर्णय माना जाएगा।

 विराट कोहली इस वक्त बेहतरीन फॉर्म में हैं।

 उनकी कप्तानी में टीम में नया जज्बा और जोश दिखा है।

 नए खिलाड़ियों को वे भी प्रोत्साहित कर रहे हैं।

 ऐसे मौके पर उनके लिए क्रिकेट के सभी फॉर्मेट में नेतृत्व का मार्ग प्रशस्त कर धोनी ने गरिमामय उदाहरण प्रस्तुत किया है।

, सौजन्य – नई दुनिया।

