नोट बंद करने की छोटे तबके पर ज्यादा चोट (बिजनेस स्टैंडर्ड)।

बड़े नोट बंद करने का फैसला देश के सकल घरेलू उत्पाद (जीडीपी) पर बुरा असर भले ही न डाले लेकिन देश के छोटे तबके को यह अवश्य प्रभावित करेगा।

 बता रहे हैं पार्थसारथि शोम।

सरकार ने 500 और 1,000 रुपये के नोट का प्रचलन बंद करने का जो निर्णय लिया है उसकी वजह से सकल घरेलू उत्पाद (जीडीपी) पर नकारात्मक असर पडऩे की आशंका न्यूनतम है।

 वृहद आर्थिक स्तर पर देखा जाए तो 31 दिसंबर तक काले धन की जो भी राशि अर्थव्यवस्था में और 31 मार्च तक भारतीय रिजर्व बैंक (आरबीआई) के पास आएगी उसका आकलन करने के बाद ही यह अनुमान लगाया जा सकेगा कि इसके चलते उसकी देनदारी में क्या बदलाव आएगा।

 इसके बाद ही बैलेंस शीट पर इसका आकलन किया जा सकेगा।

 इसके बाद ही वह अपने कब्जे वाले कुछ सरकारी बॉन्ड जारी करेगा और तब सरकार खर्च बढ़ाने में सक्षम हो सकेगी और जीडीपी पहले वाली स्थिति में आ सकेगा।

 इसके अलावा एक नजरिया यह भी है कि काला धन रखने वालों द्वारा सोना खरीद कर बच निकलने की बात भी सराफा कारोबारियों द्वारा 500 और 1,000 रुपये स्वीकार करने पर निर्भर करता है।

 आगामी 31 दिसंबर तक तो इसमें कोई समस्या नहीं है।

 वास्तविक समस्या कहीं और है।

 पहले तो इस बात पर विचार करना होगा कि विमुद्रीकरण की जरूरत क्यों महसूस हुई।

 पिछली केंद्र सरकार और मौजूदा सरकार के कार्यकाल के दौरान आयकर विभाग काले धन पर नियंत्रण कर पाने में कोई खास सफल नहीं रहा।

 इसकी एक वजह तो यह भी है।

 इसके अलावा काले धन पर जो श्वेत पत्र जारी किया गया उसमें वे उपाय बताए गए जिनका इस्तेमाल काले धन को रोकने में किया गया।

 परंतु यह जवाब बहुत विश्वसनीय नहीं रहा क्योंकि काला धन तो इसके बावजूद बरकरार रहा।

 यह भी मानना होगा कि आयकर विभाग की जांच आदि की कार्रवाई के लिए बजट जरूरत की तुलना में अत्यंत सीमित है।

 इसके विपरीत सभी करदाताओं के बेमानी आकलन के लिए पर्याप्त बजट की व्यवस्था है।

 कर प्रशासन सुधार आयोग (टार्क) की अनुशंसाओं के बावजूद यह असंतुलन बरकरार है।

 अगर स्टाफ के आवंटन की अनुशंसा पर ध्यान दिया गया होता तो काला धन वसलूने की प्रक्रिया कहीं अधिक निरंतरतापूर्ण और गंभीर होती।

दूसरी बात, सरकार की आय की घोषणा योजना (आईडीएस) के बारे में कहा गया कि अघोषित विदेशी खातों से 5,000 करोड़ रुपये की राशि आई है।

 बाद में जानकारी दी गई कि देश में इससे कुल 65,250 करोड़ रुपये की नकदी और अन्य परिसंपत्तियां सामने आईं।

 भविष्य में इसे संशोधन करके और बढ़ाने की संभावना है।

 इसमें 5,000 करोड़ रुपये का आंकड़ा जहां भरोसे के लायक था वहीं 65,250 करोड़ रुपये की राशि की पूर्ण विवेचना आवश्यक है।

 अगर सरकार 65,250 करोड़ रुपये के इस खुलासे के बारे में पूरी जानकारी देगी केवल तभी इसके पीछे की हकीकत का अंदाजा लगाया जा सकता है।

 अभी यह भी स्पष्टï नहीं है कि इस कर आधार से कितना कर जुटाया जाना है।

यह उसी अनावश्यक नाइंसाफी का दोहराव होगा जो कर प्रशासन अच्छे और बुरे करदाताओं के आकलन के रूप में तमाम सरकारों के कार्यकाल के दौरान करता चला आया है।

 देश के नीति निर्माता ऐसी तात्कालिक कवायदों के आदी हैं।

 अंतरराष्टï्रीय अनुभवों से हम जानते हैं कि ये कवायदें दशकों की अवधि में कर वंचना की ओर ले जाती हैं।

तीसरा मसला है कर परिहार का।

 कर चुकाने में टालमटोल संगठित क्षेत्र में भी होता है।

 इस दौरान प्रोत्साहन अथवा कटौती के गलत प्रयोग या अवैध प्रयोग से कर आधार को कम करने का प्रयास किया जाता है।

 इससे कर अंतर बढ़ता है।

 हर केंद्रीय बजट में सरकार के सालाना राजस्व नुकसान का आकलन संसद के समक्ष प्रस्तुत किया जाता है।

 हमने यह अंतरराष्टï्रीय व्यवहार वर्ष 2006 में अपनाया।

 यह कर आधार के सिमटने का उदाहरण है।

 इसके बावजूद मौजूदा सरकार ने प्रोत्साहन कम करने की कोई खास कोशिश नहीं की है।

 बल्कि उसने कई क्षेत्रों में इसमें इजाफा ही किया है।

 ये वे क्षेत्र हैं जो पहले से ही समृद्घ रहे हैं।

 केंद्रीय वित्त मंत्री ने कॉर्पोरेट कर दर को घटाकर 25 फीसदी पर लाने का वादा किया था जो अधूरा ही है।

 हालांकि वह गाहेबगाहे उसका जिक्र करते रहते हैं।

चौथा है गरीबों पर इसका प्रभाव।

 नेताओं का यह कहना कि किसान भी अपना पैसा बैंकों में जमा कर सकते हैं, कुछ वैसा ही है जैसे पिछली सरकार के कार्यकाल के नीतिकार मुझसे कहा करते थे कि हर 50 गज पर राशन की एक दुकान होनी चाहिए।

 मौजूदा शासन के लोगों को देश के दूरदराज इलाको में जाकर एक नजर मारनी चाहिए कि क्या वाकई सभी किसानों की पहुंच बैंकों तक है।

 उनके नजदीकी बैंक दरअसल उनके घरों से कितनी दूर हैं।

 केवल नए बैंक खातोंं का आंकड़ा देना इस काम में कोई मदद नहीं करने वाला है।

 नीति निर्माताओं को पता चलेगा कि केवल कर वंचना करने वाले, तस्कर या आतंकी ही नकदी का इस्तेमाल नहीं करते हैं, बल्कि गरीबों के लिए भी नकदी बहुत बड़ा सहारा है।

 शायद नेताओं ने आम लोगों की तरह बैंक के बाहर कतार भी नहीं लगाई होगी।

 यह विडंबना ही है कि नेता पूरे देश को अपने साथ बता रहे हैं।

 इससे पता चलता है कि वे हकीकत से दूर हैं।

गरीबों और बीमार लोगों की इन दिक्कतों को टाला जा सकता था।

 ऐसे सख्त प्रभाव वाले कदम के पहले सरकार को पहले ही पर्याप्त उपाय तैयार कर लेने चाहिए थे ताकि गरीबों पर इसका इतना गहरा असर न हो।

 खबरों से पता चलता है कि कोलकाता के सब्जी और मच्छी बाजार में कारोबारी बिक्री नहीं कर पा रहे हैं क्योंकि बंगाल के लोग 500 रुपये के नोट के साथ खरीदारी करते हैं।

 इसे समझा जा सकता है क्योंकि मछली की प्रति किलोग्राम दर ही इतनी है।

 नतीजा, मछली सड़ रही है।

 इसका खमियाजा खरीदार नहीं बल्कि विक्रेता को उठाना पड़ रहा है जबकि वह अपना पेट पालने के लिए रोज की कमाई पर निर्भर है।

प्रभावी असर के लिए सरकारी कदम को गोपनीय रखना आवश्यक है लेकिन इस बीच बुरी खबरें आनी भी शुरू हो गईं।

 मिसाल के तौर पर सत्ताधारी दल द्वारा 500 और 1,000 रुपये के नोट में तीन करोड़ रुपये जमा करने की खबर या समय से पहले ही 2,000 रुपये के नोट नजर आने की खबर।

 ये परेशान करने वाले संकेत हैं।

 सरकार को इस पर पूरा स्पष्टीकरण देना चाहिए।

 यकीनन प्रधानमंत्री के सलाहकारों को भी उन्हें राष्टï्र के नाम संबोधन के पहले उचित मशविरा देना चाहिए।

 गोवा में दिए भाषण के बजाय अगर वह पहले ही लोगों को आश्वस्त कर देते तो इतनी दिक्कत नहीं होती।

आगे इस चक्र को थामने के क्रम में ऐसे और कदम देखने को मिल सकते हैं।

 अतीत में बैंकिंग नकदी लेनदेन कर लगाया और हटाया जा चुका है।

 हालांकि उसे काले धन को सफेद बनाने में रोक लगाने में मदद मिली थी।

 आगे जो भी हो लेकिन एक निगरानी इकाई बनाने की आवश्यकता है ताकि ईमानदार करदाताओं तथा आम लोगों की दिक्कत को कम किया जा सके।

– पार्थसारथि शोम।

सौजन्य – बिजनेस स्टैंडर्ड।

