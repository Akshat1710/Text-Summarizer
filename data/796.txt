अमेरिका वह नहीं रहेगा, जो अब तक रहा है (दैनिक भास्कर)।

अमेरिका के कश्मकश वाले राष्ट्रपति चुनाव में यदि कोई चीज डोनाल्ड ट्रम्प की जीत की शिकार हुई है तो वह है इस देश की सॉफ्ट पावर।

 इसे उलटना कठिन या शायद नामुमकिन ही होगा, खासतौर पर ट्रम्प के लिए।

 परम्परागत रूप से देशों की राजनीतिक शक्ति का आकलन सैन्य शक्ति के आधार पर किया जाता रहा है : जिसके पास सबसे बड़ी सेना है, वही सबसे शक्तिशाली, लेकिन यह तर्क वास्तविक धरातल पर नहीं दिखता।

 अमेरिका वियतनाम युद्ध हार गया और सोवियत संघ अफगानिस्तान में पराजित कर दिया गया।

 इराक के शुरुआती कुछ वर्षों में अमेरिका को फ्रांसीसी राजनयिक टेलीरां की इस उक्ति की बुद्धिमत्ता का अहसास हुआ कि ‘आप संगीन पर बैठ नहीं सकते।

’, यही पर ‘सॉफ्ट पावर’ का प्रवेश हुआ।

 हॉर्वर्ड के जोसेफ नाय ने 1990 में किसी देश, खासतौर पर अमेरिका की सैन्य शक्ति (हार्ड पावर) के बाहर के प्रभाव को दर्शाने के लिए ये शब्द गढ़े थे।

 नाय के मुताबिक, ‘किसी देश की शक्ति इस काबिलियत में होती है कि वह जो चाहता है, उसके मुताबिक दूसरों के व्यवहार को बदल सके।

 फिर चाहे यह दबाव डालकर (डंडा के बल पर), पैसे देकर (गाजर दिखाकर) या आकर्षण (सॉफ्ट पावर) के जरिये किया जाए।

’ उन्होंने रेखांकित करते हुए कहा, ‘यदि आप दूसरों को अपनी ओर आकर्षित कर सकें तो आप पहले दो विकल्पों में किफायत बरत सकते हैं।

’ नाय के मुताबिक किसी देश की सॉफ्ट पावर इसकी संस्कृति (जो लोगों को लुभाती है), इसके राजनीतिक मूल्यों (जब व लोग उन्हंे अपने देश में और विदेशों में खरा उतरते देखते हैं) और इसकी विदेश नीतियों (जब उन्हें जायज तथा नैतिकता आधारित समझा जाता है) से निकलती है।

’ किंतु मैं मानता हूं कि सॉफ्ट पावर संबंधित देशों के बारे में दुनिया की धारणा से भी आती है यानी किसी देश के नाम का उल्लेख करते ही दिमाग में आने वाली उसकी छवि और रवैया।

 हार्ड पावर को अमल में लाया जाता है, जबकि सॉफ्ट पावर को जगाया जाता है।

, अमेरिका दुनिया की सबसे बड़ी अर्थव्यवस्था और सबसे पुराना लोकतंत्र, आप्रवासियों के लिए स्वर्ग और अमेरिकी सपने की भूमि रहा है- यानी यह वादा कि यदि पर्याप्त मेहनत करे तो वहां कोई भी व्यक्ति कुछ भी बन सकता है।

 यह बोइंग व इन्टेल, गूगल तथा एपल, माइक्रोसॉफ्ट व एमटीवी, हॉलीवुड व डिज्नीलैंड, मैकडॉनल्ड और स्टारबक्स का घर रहा है- संक्षेप में यह दुनिया के सबसे जाने-पहचाने और प्रभावित करने वाले ब्रैंड और उद्योगों का घर रहा है।

 इन धरोहरों और वे जिस जीवनशैली का प्रतिनिधित्व करती हैं, उसकी मदद से अमेरिका दूसरों को अपने एजेंडे पर चलने के लिए मजबूर करने की बजाय प्रेरित करता है।

 इस अर्थ में सॉफ्ट पावर, हार्ड पावर का विकल्प भी है और इसकी पूरक भी।

 किंतु सॉफ्ट पावर की सीमा होती है- फिर चाहे अमेरिका ही क्यों न हो।

 11 सितंबर 2001 को हुए आतंकी हमले के बाद अमेरिका के लिए दुनियाभर में सद्‌भावना उमड़ पड़ी थी।

 फिर उसने आतंकवाद के खिलाफ युद्ध छेड़ दिया, जो हार्ड पावर पर बहुत ज्यादा निर्भर था।

 इराक पर आक्रमण, ‘शत्रु के लड़ाकुओं’ तथा अन्य संदिग्धों को गुआंतोनामो जेल में बंदी बनाना, अबु गरीब कांड, सीआईए के काले कारनामे, अमेरिका की निजी सुरक्षा एजेंसियों द्वारा इराकी नागरिकों की हत्या जैसे हार्ड पावर के तरीकों को वैश्विक समुदाय ने अच्छा नहीं समझा।

 अमेिरका की हार्ड पावर की खामियों की पूर्ति करने में उसकी सॉफ्ट पावर नाकाफी साबित हुई।

, माइक्रोसॉफ्ट विंडोज इस्तेमाल करने से यह तय नहीं होता कि आप उसे बनाने वाले देश द्वारा दी गई यंत्रणाएं स्वीकारें।

 अमेरिका की सॉफ्ट पावर का तेजी से पतन होने लगा और साबित हुआ कि कोई देश हार्ड पावर का कैसे इस्तेमाल करता है, उससे ही यह तय होता कि वह सॉफ्ट पावर का कितना लाभ ले पाता है।

 न्ये ने लिखा है कि सूचना के इस युग में तीन प्रकार के देशों को सॉफ्ट पावर हासिल हो सकती है, ‘जिनके यहां की संस्कृति और आदर्श प्रचलित वैश्विक मानकों के समीप हों (मौजूदा वक्त में उदारता, बहुलता और स्वायत्तता), वे जिनका विभिन्न संचार साधनों तक सर्वाधिक पहुंच और उसके जरिये मुद्‌दों को अपने मुताबिक ढालने की प्रक्रिया पर नियंत्रण हो और वे देश जिनकी विश्वसनीयता उनके घरेलू और अंतरराष्ट्रीय प्रदर्शन से बढ़ी है।

’ तीनों ही मोर्चों पर अमेरिका ने काफी अच्छा प्रदर्शन किया है।

 गुलामी और नस्लवाद की सदियों पुरानी विरासत से उबरकर 2008 और पुन: 2012 में अश्वेत राष्ट्रपति का चुना जाना तो खुद की पुनर्खोज करके नया बनने की अमेरिकी क्षमता का मूर्त रूप ही था।

, ट्रम्प के सत्ता में आने से अमेरिका की यह छवि छिन्न-भिन्न हो गई है।

 इसने ऐसी प्रवृत्तियों को उजागर किया और बढ़ावा दिया है, जिन्हें कभी अमेरिका से जोड़ा नहीं गया : विदेशियों से नफरत, नारी द्वेष, नैराश्य और स्वार्थवादिता।

 हर किसी को तरक्की के समान अवसर देने वाली व्यवस्था को इसी के नेताओं ने खारिज कर दिया।

 जो देश आत्मविश्वास के साथ दूसरों को लोकतंत्र के सबक देता था उसने ऐसा राष्ट्रपति चुना, जिसने संकेत दिए थे कि यदि वह हार गया तो हो सकता है वह उस नतीजे को स्वीकार न करें।

 न्ये के मुताबिक सूचना के इस युग में सॉफ्ट पावर प्राय: किसी देश को कहने के लिए अच्छी कहानी देता है।

 इस मामले में अमेरिका हमेशा से ‘बेहतर कहानियों वाला देश’ रहा है।

 वहां स्वतंत्र मीडिया और खुला समाज रहा है, आप्रवासियों व शरणार्थियों का हमेशा स्वागत हुआ है, इसमें हमेशा नए विचारों की प्यास रही है और इनोवेशन का रुझान रहा है।

 इन सबने मिलकर अमेरिका को अपने प्रतिद्वंद्वी की तुलना में अधिक प्रेरक और आकर्षक कहानियां पैदा करने की असाधारण योग्यता दी है।

, लेकिन इस चुनाव में अमेरिका की जो कहानी सामने आई है उसने इसकी सॉफ्ट पावर को बहुत कम कर दिया है।

 उम्मीद पर भय हावी हो गया है।

 अमेरिकी सपना अब दुनिया का दु:स्वप्न है।

 और भानुमति के पिटारे से 2016 में जो शैतानी ताकतें निकली हैं वे अब खुली घुमेंगी, जिनमें विजयी ट्रम्प समर्थकों के गैर-श्वेतों पर किए इस व्यंग्य की गूंज होगी कि अब ‘जाने का वक्त’ आ गया है।

 अब हमारी आंखों में अमेरिका पहले जैसा नहीं रहेगा- ट्रम्प का कार्यकाल तो अभी शुरू भी नहीं हुआ है।

(ये लेखक के अपने विचार हैं।

)।

शशि थरूर।

विदेश मामलों की संसदीय समिति के चेयरमैन और पूर्व केंद्रीय मंत्री।

T@ST, – शशि थरूर।

, सौजन्य – दैनिक भास्कर।

