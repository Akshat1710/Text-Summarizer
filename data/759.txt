हंगामाखेज साल (बिजनेस स्टैंडर्ड)।

बीत रहा वर्ष आश्चर्यचकित करने वाली घटनाओं से भरा रहा।

 इनमें से हर घटना सुखद हो ऐसा भी नहीं था।

 वर्ष 2016 में कई ऐसे अप्रत्याशित बदलाव हुए जो आने वाले कई वर्षों को प्रभावित करेंगे।

 बल्कि उनका असर दशकों तक रह सकता है।

 कहा जा सकता है कि बीत रहा वर्ष उथलपुथल से भरा रहा।

 इन बदलावों में से कई ऐसे रहे जिन्होंने लंबे समय से चली आ रही दीर्घकालिक और स्थिर प्रक्रियाओं को बाधित किया।

 यह इतिहास की राह बदलने वाला वर्ष रहा, वह भी एक नई और ऐसी दिशा में जिसके बारे में पहले से कोई पूर्वानुमान नहीं हो।

शायद ऐसी घटनाओं में सबसे अहम रहा डॉनल्ड ट्रंप का अमेरिकी राष्टï्रपति बनना।

 जब ट्रंप जनवरी में कार्यभार संभालेंगे तो वह फ्रैंकलिन रूजवेल्ट के बाद पहले अमेरिकी राष्टï्रपति होंगे जो अमेरिका की वैश्विक भूमिका को नकारेंगे।

 दूसरे विश्वयुद्घ के बाद से अमेरिका ने वैश्विक परिदृश्य में स्थिरता कायम करने में जो भूमिका निभाई है उसका अंत हो सकता है।

 उनके नेतृत्व में अमेरिका व्यापार और गठबंधन के मामले में शेष विश्व से अलग हो सकता है।

 ऐसे में अन्य देश रिक्त स्थान भरने के लिए सामने आएंगे।

 जनवरी में शी चिनफिंग चीन के पहले ऐसे राष्टï्रपति बनेंगे जो वैश्वीकरण का मक्का कहे जाने वाले दावोस जाएंगे।

 एक ऐसा अमेरिका जो संधियों को भंग कर रहा हो, वैश्विक जिम्मेदारियों से भाग रहा हो और शायद जो परमाणु हथियारों को नए सिरे से परख रहा हो, वह विश्व अर्थव्यवस्था के लिए बीते कई दशकों में पहली बार एक गंभीर खतरा पैदा कर सकता है।

 ब्रिटेन ने यूरोपीय संघ से बाहर होने के पक्ष में जो मतदान किया है उसे ट्रंप के उभार से कमतर नहीं आंका जा सकता है।

 ब्रेक्सिट में भी वैश्वीकरण और बुर्जुआ राजनीति को लेकर वही गुस्सा दिखा जो अमेरिकी राष्टï्रपति चुनाव में नजर आया।

 लेकिन इसमें संपूर्ण यूरोप को ध्वस्त करने की ताकत भी है।

 खासतौर पर अगर पश्चिमी यूरोप के अन्य बड़े देशों में यूरोपीय संघ विरोधी ताकतें उभरती हैं तो।

 यूरोपीय संघ को दूसरे विश्व युद्घ के बाद का सबसे बड़ा राजनीतिक प्रयोग कहा जा सकता है लेकिन आज उसकी मूल भावना धूसरित नजर आ रही है।

, भारत में प्रधानमंत्री नरेंद्र मोदी ने 500 और 1,000 रुपये के नोट का चलन बंद कर दिया।

 इसने भी कम उथलपुथल नहीं मचाई।

 मोदी ने पहले कहा कि इससे काले धन को झटका लगेगा।

 शायद उस मोर्चे पर सफलता नहीं मिली।

 इसने देश की अर्थव्यवस्था को डिजिटल बनाने में मदद की या नहीं यह वक्त बताएगा।

 परंतु यह एक उथलपुथल लाने वाली नीति थी जिसने अचानक ढेर सारे बदलाव के लिए मजबूर किया।

 अवधारणा बनाते वक्त तो इसे नीतिगत और राजनीतिक दोनों दृष्टिï से बेहतर माना गया होगा।

 अगर यह राजनीतिक रूप से सफल रहता है और प्रधानमंत्री की लोकप्रियता इसकी वजह से बढ़ती है तो ऐसे और निर्णय लिए जा सकते हैं।

, आखिर में कारोबारी जगत की बात करें तो वहां भी तमाम दिक्कतें देखने को मिलीं।

 सोशल मीडिया की ताकत और धन की उपलब्धता ने कुछ क्षेत्रों में नए खिलाडिय़ों को जबरदस्त वृद्घि के अवसर उपलब्ध कराए।

 उदाहरण के लिए दूरसंचार में रिलायंस जियो ने शुल्क दरों और संबंधित पेशकशों को एकदम बदल डाला।

 उसने मौजूदा बड़ी कंपनियों को दिक्कत में डाल दिया।

 दैनिक उपभोग की वस्तुओं में पतंजलि ने पूरा कारोबार ही बदल दिया।

 इस वर्ष इन दोनों क्षेत्रों में जबरदस्त बदलाव आया।

 तकनीकी जगत में तो उथलपुथल को सकारात्मक माना जाता है।

 कई बार ऐसा होता भी है।

 परंतु वर्ष 2016 को आसानी से सकारात्मक नहीं माना जा सकता।

 इस क्षेत्र में फिलहाल जो फायदे में नजर आ रहे हैं उनको भी आने वाले समय में अहम और दीर्घकालिक कीमत चुकानी पड़ सकती है।

 वर्ष 2017 से भारत और शेष विश्व के सामने यह नजर आने लगेगा।

, सौजन्य – बिजनेस स्टैंडर्ड।

