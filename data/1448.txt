नेपाल-चीन युद्धाभ्यास (नवभारत टाइम्स)।

मौजूदा हालात में चीन और नेपाल के बीच संयुक्त सैनिक अभ्यास का फैसला चौंकाने वाला है।

 अगले साल की शुरुआत में दोनों देशों के बीच होने जा रहे इस पहले साझा सैन्य अभ्यास का समय ऐसा है, जब न केवल चीन और भारत के रिश्ते एक जटिल दौर से गुजर रहे हैं, बल्कि अंतरराष्ट्रीय कूटनीति का पूरा मुहावरा ही बदलता नजर आ रहा है।

, चीन ने यह औपचारिक बयान जरूर जारी किया है कि इसमें भारत या किसी अन्य देश के लिए चिंता करने जैसी कोई बात नहीं है।

 लेकिन वहां के सरकारी मीडिया ने इस बारे में विस्तार से लिखा है कि कैसे चीन-नेपाल युद्धाभ्यास से दोनों देशों के बीच सैन्य सहयोग बढ़ेगा और भविष्य में इसको कैसे संस्थागत स्वरूप दिया जा सकेगा।

 साफ है कि नेपाल और भारत के रिश्तों में हालिया उतार-चढ़ाव के मद्देनजर इस घटनाक्रम को हलके में नहीं लिया जा सकता।

 चीन की कुछ अन्य गतिविधियां भी भारत के लिए नकारात्मक संकेत लेकर आई हैं।

, पाकिस्तान में बन रहे आर्थिक कॉरिडोर के सवाल पर चीन का रुख कतई दोस्ताना नहीं कहा जा सकता।

 कॉरिडोर के साथ उसके बड़े आर्थिक-सामरिक हित जुड़े हुए हैं, लेकिन इस मामले में वह भारत को भी भरोसे में लेने की एक कोशिश जरूर कर सकता था।

 कॉरिडोर का एक हिस्सा पाक अधिकृत कश्मीर में आता है, जिस पर पाकिस्तान का दावा विवादास्पद है।

, इस परियोजना में चीन की तरफ से भारत की सहभागिता की भी संभावना तलाशी जाती तो यह कॉरिडोर एक भारत विरोधी प्रॉजेक्ट का रूप लेने के बजाय दक्षिण एशियाई तरक्की के प्रतीक चिह्न के रूप में उभरता।

 मगर न तो पाकिस्तान ने इसमें कोई दिलचस्पी दिखाई, न ही चीन ने।

जाहिर है, ऐसे में चीन और नेपाल के साझा युद्धाभ्यास को भारत में एक किस्म की उकसावा मूलक कार्रवाई की तरह ही देखा जाएगा।

 बहरहाल, इस मुद्दे पर अपनी नाराजगी सार्वजनिक करने के बजाय हमें अपना ध्यान पड़ोसियों से रिश्ते सुधारने पर ही केंद्रित करना चाहिए।

 अमेरिका में डॉनल्ड ट्रंप के आने के बाद से अंतरराष्ट्रीय संबंधों का मुहावरा आर्थिक विकास और व्यापार के बजाय आक्रामक राष्ट्रवाद की लाइन पकड़ता दिख रहा है।

 ऐसे में हमें औरों के खेल का हिस्सा बनने के बजाय अपना खेल बढ़ाने की ही फिक्र करनी चाहिए।

, सौजन्य – नवभारत टाइम्स।

