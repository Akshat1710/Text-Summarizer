संविधान दिवस की सार्थकता(दैनिक जागरण  )।

केंद्र सरकार की ओर से हर वर्ष 26 नवंबर को संविधान दिवस के रूप में मनाने की घोषणा की गई है।

 इसका मकसद संविधान के प्रति नागरिकों में जागरूकता पैदा करना है।

 संविधान की प्रस्तावना में कहा गया है, हम भारत के लोग,भारत को एक संपूर्ण प्रभुत्व संपन्न, समाजवादी, पंथनिरपेक्ष, लोकतंत्रत्मक गणराज्य बनाने के लिए और उसके समस्त नागरिकों को सामाजिक, आर्थिक और राजनीतिक न्याय, विचार,अभिव्यक्ति, विश्वास, धर्म और उपासना की स्वतंत्रता, प्रतिष्ठा और अवसर की समता प्राप्त करने के लिए तथा उन सबमें व्यक्ति की गरिमा और राष्ट्र की एकता और अखंडता सुनिश्चित करने वाली बंधुता बढ़ाने के लिए दृढ़ संकल्प होकर संविधान सभा में तारीख 26 नवंबर, 1949 को संविधान को अंगीकृत, अधिनियमित और आत्मार्पित करते हैं।

 26 जनवरी, 1950 को इस पर संविधान सभा ने हस्ताक्षर किए और इसके साथ ही यह प्रभावी हो गया।

 26 जनवरी को ही देश के राष्ट्रीय प्रतीकों को स्वीकार किया गया।

 संविधान में 448 अनुच्छेद, 25 हिस्से, 12 अनूसूचियां, पांच परिशिष्ट और 98 संशोधन हैं।

 इसे दुनिया का सर्वश्रेष्ठ संविधान माना जाता है।

, संविधान के अनुच्छेद 51 ए में वर्णित पहले मौलिक कर्तव्य के अनुसार, प्रत्येक नागरिक का यह कर्तव्य होगा कि वह संविधान का पालन करे और उसके आदर्शो, संस्थाओं, राष्ट्रध्वज और राष्ट्रगान का आदर करे, लेकिन पालन और आदर तो तब किया जा सकेगा जब हर नागरिक संविधान को जाने-समङो और हृदयंगम करे।

 नागरिकों से यह अपेक्षा स्वाभाविक है कि उन्हें पूरे संविधान की जानकारी भले न हो, किंतु संविधान की बुनियादी बातों का और कम से कम मूल कर्तव्यों, मौलिक अधिकारों और राज्य के नीति निर्देशक तत्वों की जानकारी उन्हें होनी ही चाहिए।

 वास्तविकता यह है कि देश की एक बड़ी आबादी ने संविधान शब्द को ही नहीं सुना है।

 इस स्थिति के लिए कौन जिम्मेदार है।

 अब जब हर साल 26 नवंबर को संविधान दिवस मनाने की शुरुआत हो रही है तो क्या यह उम्मीद की जाए कि संविधान की मूलभूत बातों का ज्ञान जन-जन तक पहुंचाने का ठोस उपाय किया जाएगा।

 यह एक तथ्य है कि अधिकतर नागरिकों को अपने मूल कर्तव्यों और अधिकारों तक की जानकारी नहीं है।

, संविधान को लागू हुए पैंसठ साल हो गए, फिर भी आवश्यक चेतना का प्रसार नहीं हो सका है।

 नागरिकों में संविधान की मूलभूत बातों को जानने की जरूरत का अहसास जगाने के लिए आवश्यक था कि उसके प्रति रुचि जागृत की जाती, लेकिन ऐसी कोशिश ईमानदारी से कभी की ही नहीं गई।

 आज अनेक नागरिक समस्याओं का मूल कारण यही है कि अधिकांश नागरिक राज्य के नीति निर्देशक तत्वों, अपने मूल कर्तव्यों और मौलिक अधिकारों से अनभिज्ञ हैं।

 संविधान के अनुसार नागरिकों का दूसरा कर्तव्य स्वतंत्रता के लिए राष्ट्रीय आंदोलन को प्रेरित करने वाले उच्च आदर्शो को हृदय में संजोकर रखना और उनका पालन करना बताया गया है।

 तीसरा कर्तव्य है-भारत की प्रभुता, एकता और अखंडता की रक्षा करना और उसकी मर्यादा बनाए रखना।

 चौथा- देश की रक्षा और आह्वान किए जाने पर राष्ट्र की सेवा।

, पांचवां- भारत के सभी लोगों में समरसता और समान भ्रातृत्व की भावना का निर्माण जो धर्म, भाषा और प्रदेश या वर्ग पर आधारित सभी भेदभाव से परे हो।

 ऐसी प्रथाओं का त्याग जो स्त्रियों के सम्मान के विरुद्ध हैं।

 छठा- सामासिक संस्कृति की गौरवशाली परंपरा का महत्व समझना और उसका परिरक्षण करना।

 सातवां- प्राकृतिक पर्यावरण की, जिसके अंतर्गत वन, झील, नदी और वन्य जीव हैं, रक्षा और उसका संवर्धन तथा प्राणिमात्र के प्रति दयाभाव।

 आठवां- वैज्ञानिक दृष्टिकोण, मानववाद और ज्ञानार्जन तथा सुधार की भावना का विकास।

 नौवां-सार्वजनिक संपति को सुरक्षित रखना और हिंसा से दूर रहना।

 दसवां- व्यक्तिगत और सामूहिक गतिविधियों के सभी क्षेत्रों में उत्कर्ष की ओर बढ़ने का सतत प्रयास जिससे राष्ट्र निरंतर बढ़ते हुए उपलब्धि की नई ऊंचाइयों को छू ले।

 ग्यारहवां और अंतिम कर्तव्य है- माता-पिता छह वर्ष से चौदह वर्ष तक की आयु वाली संतान को शिक्षा का अवसर प्रदान करे।

 नागरिकों के मौलिक अधिकारों की बात करें तो भारतीय संविधान सभी नागरिकों के लिए व्यक्तिगत और सामूहिक रूप से कुछ बुनियादी अधिकार देता है।

 नागरिकों के मौलिक अधिकारों में प्रमुख हैं- समानता का अधिकार, स्वतंत्रता का अधिकार, शोषण के विरुद्ध अधिकार, धर्म की स्वतंत्रता का अधिकार, संस्कृति और शिक्षा संबंधी अधिकार और संवैधानिक उपचारों का अधिकार।

, आम भारतीय नागरिक अपने मौलिक अधिकारों के प्रति तो थोड़े सजग दिखते भी हैं, किंतु कर्तव्यों के प्रति प्राय: उनमें सजगता नहीं दिखती।

 राज्य के नीति निदेशक तत्वों के प्रति भी अधिसंख्य नागरिकों में वांछित सजगता नहीं नजर आती।

 इसमें कहा गया है कि राज्य अपनी नीति का इस प्रकार संचालन करेगा कि पुरुष और स्त्री को समान रूप से जीविका के पर्याप्त साधन प्राप्त करने का अधिकार हो, समुदाय के भौतिक संसाधनों का स्वामित्व और नियंत्रण इस प्रकार बंटा हो जिससे सामूहिक हित का सवरेत्तम रूप से साधन हो, आर्थिक व्यवस्था इस प्रकार चले जिससे धन और उत्पादन-साधनों का सर्वसाधारण के लिए अहितकारी संकेंद्रण न हो, पुरुषों और स्त्रियों दोनों को समान कार्य के लिए समान वेतन हो, आर्थिक आवश्यकता से विवश होकर नागरिकों को ऐसे रोजगारों में न जाना पड़े जो उनकी आयु या शक्ति के अनुकूल न हों, बालकों को गरिमामय वातावरण में स्वस्थ विकास के अवसर और सुविधाएं दी जाएं और बालकों और अल्पवय व्यक्तियों के शोषण से तथा नैतिक और आर्थिक परित्याग से रक्षा की जाए, संविधान दिवस की सार्थकता के लिए उसकी मूलभूत बातें नागरिकों को बताने के लिए गांव-कस्बा स्तर तक अभियान चलाना होगा।

 इस तरह का अभियान कुछ लोग चला रहे हैं।

 इनमें गिरीश पांडेय प्रमुख हैं।

 उत्तर प्रदेश के सुदूर गांवों में पांडेय अपनी सभाओं में संविधान की मूलभूत बातों को सरल ढंग से नागरिकों को समझाते हैं और जागो गणराज्य जागो नामक पुस्तिका वितरित करके हैं।

 संविधान की मूलभूत बातों का जितना अधिक प्रचार होगा, लोकतंत्र उतना ही मजबूत होगा।

 संविधान की मूलभूत बातों की जानकारी नागरिकों में नवजागरण लाने का निमित्त बन सकती है।

,  ।

सौजन्य :- दैनिक जागरण ,26.11.2015,कृपाशंकर चौबे (महात्मा गांधी विवि, कोलकाता में एसोसिएट प्रोफेसर)।

