बुलेट ट्रेन की राह में नोटबंदी के लाभ (बिजनेस स्टैंडर्ड)।

सरकार द्वारा 500 और 1,000 रुपये के पुराने नोट बंद करने से सरकार को हासिल होने वाली राशि उसके बहुत काम आएगी।

 इस बारे में विस्तार से बता रहे हैं देवाशिष बसु।

गत 8 नवंबर को प्रधानमंत्री नरेंद्र मोदी ने काले धन पर तीसरा हमला किया और उसके बाद जापान में बुलेट ट्रेन की सवारी करने निकल गए।

 पहला हमला वर्ष 2015 का वह कानून था जो पुरातनपंथी होने के बावजूद बहुत अधिक उत्सुकता नहीं जगा सका।

 दूसरा हमला आय की स्वैच्छिक घोषणा से संबंधित था जिसे काफी हद तक सफलता भी मिली।

 इसकी बदौलत सरकार ने 65,000 करोड़ रुपये से अधिक की नकदी और परिसंपत्तियों को वैधता प्रदान की और 30,000 करोड़ रुपये बतौर कर इकठ्ठïा किए।

, तीसरा हमला उन्होंने नकदी का विमुद्रीकरण करके किया।

 इसमें आश्चर्यजनक रूप से 500 और 1,000 रुपये के नोट बंद करने की घोषणा कर दी गई।

 इस दौरान न तो भारतीय रिजर्व बैंक और अन्य बैंकों के साथ पूरी तैयारी की गई, न ही सही ढंग से योजना बनाई गई।

 इसकी वजह से छोटी नकदी की भारी कमी देखने को मिली।

 इसने गरीबों, मरीजों, बुजुर्गों, हॉकर्स, कारोबारियों और उद्यमियों आदि को बुरी तरह प्रभावित किया।

 लेकिन प्रधानमंत्री काले धन पर हमला रोकने के मिजाज में नहीं नजर आ रहे।

, विमुद्रीकरण के जरिये काले धन के खिलाफ प्रधानमंत्री के हमले के ही एक हिस्से के रूप में वित्त मंत्रालय ने घोषणा की कि 2.5 लाख रुपये तक की राशि बैंक खाते में जमा करने पर आयकर विभाग को इत्तला नहीं की जाएगी।

 मंत्रालय ने यह भी कहा कि 10 नवंबर से 30 दिसंबर 2016 के बीच जमा होने वाली 2.5 लाख रुपये से ऊपर की तमाम नकदी वाले खातों की जानकारी विभाग को दी जाएगी।

 आयकर विभाग इस जमा का मिलान जमाकर्ताओं द्वारा दाखिल आयकर रिटर्न से करेगा।

 अगर विसंगति पाई जाती है तो इस मामले में उपयुक्त कदम उठाया जाएगा।

 अगर किसी खाते में जमा नकदी की मात्रा 10 लाख रुपये से अधिक है और वह घोषित आय से मेल नहीं खाती तो इसे कर चोरी माना जाएगा।

 ऐसे मामलों में आयकर अधिनियम की धारा 270 (ए) के मुताबिक कर की राशि के अलावा कर का 200 फीसदी जुर्माना किया जाएगा।

, यहां पर विशेषज्ञों का मतांतर है।

 ऐसा लगता है कि उपरोक्त धारा एक ऐसी स्थिति में लागू होती है जहां आकलन करने वाले अधिकारी को ऐसी आय का पता चलता है जो किसी व्यक्ति द्वारा दाखिल रिटर्न में घोषित नहीं गई थी।

 बहरहाल, अगर विमुद्रीकरण के बाद जमा की गई नकद राशि को इस वर्ष यानी 2016-17 की आय में दिखाया जाता है तो।

 कर विशेषज्ञों के मुताबिक आयकर की धारा 69(अ), 69(ब) और 69(स) के मुताबिक जमा की गई इस राशि को चालू वर्ष की ऐसी आय माना जा सकता है जो अन्य स्रोतों से हासिल हुई हो।

, इस पर महज 33 फीसदी की दर से कर चुकाकर इसे वैध बनाए रखा जा सकता है।

 इस वर्ष के रिटर्न को अभी तक दाखिल नहीं किया गया है और इसलिए गलत रिटर्न दाखिल करने और 270 (ए) के तहत भारी भरकम जुर्माने का भागीदार बनने का तो कोई प्रश्न ही पैदा नहीं होता है।

 निश्चित तौर पर किसी बैंक में जमा राशि की स्वैच्छिक घोषणा की जाती है इसलिए चोरी का तो कोई प्रश्न ही नहीं उठता।

 दूसरे शब्दों में कहा जाए तो विमुद्रीकरण के चलते एक व्यक्ति 33 फीसदी कर जमा कर अपने काले धन को सफेद बना सकता है जबकि आईडीएस में यह राशि 45 प्रतिशत थी।

, कर विशेषज्ञ विमल पूनमिया के मुताबिक करदाताओं के स्रोत बताने पर जोर नहीं होता है और आय की घोषणा बिना उसका मुख्य स्रोत बताए की जा सकती है।

 आय छिपाने पर लगने वाला जुर्माना केवल तभी लागू हो सकता है जब आकलित आय और घोषित आय के बीच अंतर हो।

 यह बात आयकर अधिनियम की धारा 270 (ए) के आधार पर कही जा सकती है।

 जाहिर है चालू वर्ष के कर रिटर्न में घोषित आय पर 200 फीसदी का जुर्माना तो किसी भी तरह नहीं लगाया जा सकता है।

 अगर यह व्याख्या सही है तो सरकार ने जो आधिकारिक वक्तव्य दिया है वह गलत है।

 बहरहाल कर प्रशासन अपने रुख से पीछे हटता नहीं दिखता।

 इसलिए लंबी कानूनी प्रक्रिया का सामना करना पड़ सकता है।

, दूसरी बात, पिछली सरकारों की तरह इस सरकार ने भी काले धन की नई आवक को कम करने के लिए कुछ नहीं किया है।

 काले धन का सबसे बड़ा स्रोत तो राजनीतिक दलों द्वारा चलाए जाने वाले जबरन वसूली के रैकेट हैं।

 इसके अलावा सरकारी अधिकारियों का भ्रष्टïाचार और कारोबारियों और पेशेवरों द्वारा आय की वास्तविक से कम घोषणा, भ्रष्टïाचार की वजह हैं।

 नियम कायदों की जटिलता और लालफीताशाही को कम करके कम से कम बाबुओं के भ्रष्टïाचार को तो कम किया जा सकता था।

 लेकिन ऐसा नहीं किया गया।

 कम कर व्यवस्था को लागू कर अनुपालन बेहतर बनाया जा सकता था।

 हकीकत में मोदी की भारी भरकम सरकार के शासन काल में करों में इजाफा हुआ है।

 काले धन का चुनावों में खुलकर इस्तेमाल हो रहा है और इस पर लगाम लगने के फिलहाल कोई संकेत नहीं हैं।

, अभी तक यह भी स्पष्टï नहीं है कि विमुद्रीकरण का चुनावों पर क्या असर होगा।

 अल्पावधि का प्रभाव तो व्यापक तौर पर नकारात्मक ही लग रहा है।

 खपत में भारी कमी आना जाहिर है और इसका असर पूरी अर्थव्यवस्था पर देखने को मिलेगा।

 अभी यह भी स्पष्टï नहीं है कि मध्यम अवधि में इसका क्या असर होगा।

 लोग काला धन उत्पन्न करना जारी रखेंगे और जमाखोरी से भयभीत होने के कारण वे उसे खर्च कर देंगे।

 ऐसे में खपत पर असर नहीं पड़ेगा।

, केवल एक बात स्पष्टï है कि सरकार इस मामले में बड़ी विजेता बनकर उभरी है।

 एक बड़ी सरकार का आकार और बढ़ेगा।

 जो नोट बैंकों को लौटाए नहीं जा रहे हैं उनके रूप में सरकार को अप्रत्याशित और भारी भरकम लाभ होने जा रहा है।

 अगर 500 और 1,000 रुपये के पुराने नोट दिसंबर तक बैंकों में जमा नहीं किए जाएंगे तो इनके लिए आरबीआई की जवाबदेही नहीं रह जाएगी।

 इसे सरकार के लिए जबरदस्त लाभ माना जा सकता है।

 यह राशि प्रधानमंत्री को बुलेट ट्रेन योजना शुरू करने में मदद कर सकती है।

– देवाशिष बसु।

सौजन्य – बिजनेस स्टैंडर्ड।

