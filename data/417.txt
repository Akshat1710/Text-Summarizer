‘अंतर्जातीय विवाहों’ बारे ‘भागवत जी’ का सराहनीय बयान (पंजाब केसरी)।

1975 के अंत में जब देश तत्कालीन प्रधानमंत्री इंदिरा गांधी के लगाए हुए आपातकाल से जूझ रहा था, पशु चिकित्सा में अपना स्नातकोत्तर पाठ्यक्रम अधूरा छोड़ कर ‘श्री मोहन राव मधुकर राव भागवत’ राष्ट्रीय स्वयं सेवक संघ के पूर्णकालिक स्वयं सेवक बन गए और विभिन्न पदों से गुजरते हुए 2009 से इसके प्रमुख हैं।

, उनका मानना है कि ‘‘हिन्दू समाज में अस्पृश्यता के लिए कोई स्थान नहीं है।

 हिन्दू समाज को अपने ही समुदाय के लोगों के विरुद्ध होने वाले भेदभाव के सामाजिक दोषों पर ध्यान देना चाहिए।

’’ ‘‘इसे समाज में प्रचलित इस तरह के भेदभावपूर्ण रवैये को दूर करने का प्रयास भी करना चाहिए और इसकी शुरूआत प्रत्येक हिन्दू घर से हो।

’’, आज जबकि देश में झूठी शान को लेकर हत्याएं हो रही हैं और समाज का एक वर्ग अंतर्जातीय विवाहों के बढ़ रहे रुझान को पचा नहीं पा रहा, श्री भागवत ने अंतर्जातीय विवाहों की वकालत करते हुए कहा कि ‘‘संघ के स्वयं सेवकों को ऐसे सुधारात्मक अभियानों के पक्ष में खड़े होना चाहिए।

’’ विभिन्न समस्याओं के प्रति संघ प्रमुख के विचार चाहे जो भी हों, अंतर्जातीय विवाहों को उनके द्वारा समर्थन दिए जाने संबंधी बयान न सिर्फ राजनीतिक और सामाजिक दृष्टि से सही हैं बल्कि स्वास्थ्य की दृष्टिï से भी उपयोगी हैं।

, वैज्ञानिक शोधों से सिद्ध हो चुका है कि ‘‘एक समान जाति या नस्ल वाले लोगों की शादी से पैदा होने वाले बच्चे अंतर्जातीय विवाहों या नस्लों से पैदा होने वाले बच्चों की तुलना में कमजोर होते हैं जबकि अंतर्जातीय विवाहों से पैदा बच्चे शारीरिक और मानसिक दृष्टि से अधिक स्वस्थ होते हैं।

’’ शोधों के अनुसार, ‘‘इससे लोगों में आपसी समझ, सर्वधर्म समभाव व सम्मान की भावना बढऩे से सामाजिक ताना-बाना मजबूत होगा।

 लड़के-लड़की को उनके मनपसंद साथी मिलने से पारिवारिक खुशहाली आएगी।

’’, इसी कारण अंतर्जातीय विवाहों को बढ़ावा देने के लिए महाराष्ट, बिहार, हरियाणा, मध्य प्रदेश आदि राज्यों ने विभिन्न प्रोत्साहन योजनाएं शुरू कर रखी हैं।

 ऐसे में श्री भागवत का यह सुझाव स्वागत योग्य है।

 इसे अपनाने से अन्य लाभों के अलावा देश में एकता के बंधन भी मजबूत होंगे।

 —विजय कुमार, सौजन्य- पंजाब केसरी।

