खंडित जनादेश का नतीजा है गोवा का टकराव (दैनिक भास्कर)।

सुप्रीम कोर्ट ने गोवा में मनोहर पर्रिकर के मुख्यमंत्री के रूप में शपथ ग्रहण समारोह पर स्थगन नहीं दिया लेकिन, उन्हें बहुमत साबित करने के लिए 15 दिन की बजाय सिर्फ दो दिन का समय देकर यह कोशिश जरूर की है कि लोकतंत्र में न्याय कायम रहे।

 यह आदेश एसआर बोम्मई के फैसले के अनुरूप है, जिसमें सुप्रीम कोर्ट ने सदन में होने वाले परीक्षण को ही सर्वाधिक महत्व दिया है।

, पर्रिकर ने मंगलवार शाम मुख्यमंत्री पद की शपथ ले ली।

 उनके साथ महाराष्ट्र गोमांतक पार्टी के मनोहर अजगांवकर और निर्दलीय विधायक रोहन खउंटे सहित 9 विधायकों ने मंत्री पद की शपथ ली है।

 उन्हें अब 16 मार्च को सदन में बहुमत साबित करना है।

 छोटे राज्यों में स्पष्ट बहुमत न मिलने और विधायकों के पाला बदलने के बाद ऐसी स्थितियां अक्सर घटित होती हैं और ऐसे में पार्टियों के बीच सरकार बनाने और बहुमत जुटाने के लिए खींचतान होने का पुराना इतिहास है।

, ऐसे मौके पर लोकतांत्रिक संस्थाओं का दायित्व बनता है कि वे दलबदल कानून का पालन होने को सुनिश्चित करें और विधायकों की घोड़ामंडी बनने से रोकें।

 अगर कांग्रेस के नेता राहुल गांधी ने आरोप लगाया है कि गोवा में महज 13 सीटें जीतने वाली भाजपा ने गोवा फॉरवर्ड और महाराष्ट्र गोमांतक पार्टी व निर्दलीय विधायकों को अपने पाले में लाने के लिए खरीद फरोख्त की है तो उन्हें इस आरोप को साबित करना चाहिए।

, बहुत संभव है कि परिधि पर बैठे इन विधायकों ने भाजपा के प्रति अपनी आस्था इसलिए जताई हो, क्योंकि पूरे देश में भाजपा का डंका बज रहा है।

 इसलिए भले कांग्रेस गोवा और मणिपुर में सरकार बनाने को भाजपा की दबंगई करार दे और उस पर लोकसभा में कार्य स्थगन प्रस्ताव पेश करे लेकिन, राजनीति में जनप्रतिनिधि उसी दिशा में भागते हैं, जहां गुरुत्वाकर्षण केंद्र मजबूत हो।

 इसके बावजूद गोवा और मणिपुर की स्थितियों को देखकर 80 के दशक के इंदिरा गांधी के कार्यकाल की याद ताजा हो जाती है जब अक्सर एक-दो सीटों से बहुमत पाने वाली जनता पार्टी या लोकदल को सरकारें बनाने का मौका नहीं दिया जाता था और कांग्रेस अपनी सरकारें बना लेती थी।

 लगता है आज सर्वशक्तिमान होकर भाजपा भी वैसा ही कर रही है।

 यह कहने में कोई हर्ज नहीं है कि सत्ता पाने के लिए जो तत्परता चाहिए, वह कांग्रेस खो चुकी है और भाजपा उसमें बहुत आगे जा चुकी है।

, सौजन्य- दैनिक भास्कर।

