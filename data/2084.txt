इतिहास बनता भूगोल (नवभारत टाइम्स)।

आर्कटिक सर्कल से लेकर अलास्का तक दुनिया की काफी सारी बर्फ गल चुकी है।

 कैलिफोर्निया की विशाल झील सूखकर एक तिहाई रह गई है।

 तूफानों ने हैती को बुरी तरह छीलकर रख दिया है।

 गंगा का पाट कुछ जगहों पर आश्चर्यजनक रूप से चार गुना चौड़ा हो गया है।

 इन जगहों पर यह नदी लगातार बाढ़ में है।

 ग्रीनलैंड और ब्रिटिश कोलंबिया से लेकर तिब्बत तक ग्लेशियर गल-गलकर बहे जा रहे हैं।

, अमेरिकी अंतरिक्ष संगठन नासा ने पिछले तीस वर्षों में पृथ्वी पर हुए क्लाइमेट चेंज के ब्यौरे देने वाली तस्वीरें जारी की हैं।

 ये तस्वीरें बताती हैं कि हमने इस धरती का पिछले साठ सालों में उतना सत्यानाश नहीं किया था, जितना पिछले एक साल में पेरिस समिट पर दस्तखत होने के बाद कर डाला है।

 आर्कटिक की तस्वीर साफ बताती है कि हम एनिमेशन फिल्म ‘आइस एज’ के उसी क्लाइमेक्स पर आ बैठे हैं, जब धरती पर बर्फ पिघल रही होती है और सारे जानवर बचने के लिए इधर-उधर भाग रहे होते हैं।

, इस फिल्म को बनने में 12 साल लगे, लेकिन नासा की तस्वीरें बताती है कि दुनिया ने अपना बहुत सारा भूगोल सिर्फ पिछले एक साल में बदल दिया है।

 जमीन तो छोड़िए, आसमान तक में हमने वर्ष 2015 तक 2.82 करोड़ वर्ग किलोमीटर का गड्ढा कर दिया है।

 ओजोन लेयर के इस छेद से रिसती गर्मी से अब सब जगह की बर्फ पिघलने लगी है।

 इसलिए अकेले गंगा ही नहीं, चीन की यांग्त्सी और अमेरिका की मिसीसिपी नदी भी निरंतर बाढ़ जैसी स्थिति का सामना कर रही हैं।

, ईरान की यूरिमा झील एक साल में ही हरी से खूनी लाल में बदल गई है।

 बताते हैं कि पांच हजार वर्ग किलोमीटर क्षेत्रफल वाली यह झील किसी बैक्टीरिया के प्रभाव में अपना रंग बदल रही है।

 पिछले 16 साल में दिल्ली दुनिया का दूसरा सबसे बड़ा इंसानी जंगल बन चुका है।

 संयुक्त राष्ट्र की वर्ल्ड अर्बनाइजेशन रिपोर्ट बताती है कि अभी यहां रह रहे ढाई करोड़ लोग 2030 तक 3.7 करोड़ हो चुके होंगे।

 आबादी में दुनिया के नंबर वन शहर टोक्यो में 3.8 करोड़ लोगों का वास है।

 रूस, कनाडा और अमेरिका के लाखों एकड़ घने जंगलों में आग लगी हुई है।

 यह विनाश आज भी पलटा जा सकता है, बशर्ते हम अपनी जिम्मेदारी समझ लें।

, सौजन्य- नवभारत टाइम्स।

