संविधान के 65 साल , 100 बार किये फेरबदल  ( दैनिक भास्कर  )।

68 दिन की सुनवाई में देश का सबसे बड़ा फैसला, सुप्रीम कोर्टके 12 जज भारतीय इतिहास का सबसे महत्वपूर्ण फैसला देने के लिए बैठे।

 केशवानंद भारती बनाम केरल राज्य के मामले की सुनवाई 68 दिन चली थी।

 इस दौरान कानूनी बिरादरी ने जो कड़ी मेहनत की और विद्वता दिखाई वह असाधारण थी।

 सैकड़ों फैसलों की नज़ीर दी गई।

 एटार्नी जनरल ने तो सरकार के पक्ष में 71 देशों के संवैधानिक प्रावधानों की तुलना पेश कर दी।

 सवाल एक ही था कि क्या संविधान में संशोधन करने का संसद के अधिकार की कोई सीमा नहीं है।

 इस संबंधी अनुच्छेद 368 को सतही तौर पर पढ़ें तो उसमें संसद के लिए कोई मर्यादा दिखाई नहीं देती।

 आखिर जजों ने 703 पेज के फैसले में कहा कि संसद संविधान के किसी भी हिस्से को संशोधित कर सकती है, जब तक वह संविधान के मूल ढांचे में फेरबदल या संशोधन करे।

 इस अत्यधिक विभाजित फैसले में 7 जज इसके पक्ष में तो 6 जज विरोध में थे।

 बाद में हुई घटनाओं से साबित हुआ कि ‘मूल ढांचे’ के सिद्धांत ने ही भारतीय लोकतंत्र को बचाया।

केशवानंद भारती मामला इंदिरा गांधी की सरकार न्यायपालिका के बीच हुए गंभीर टकरावों की शृंखला का चरम बिंदु था।

 पंजाब के गोलक नाथ मामले में सुप्रीम कोर्ट ने कड़ा रुख अपनाया था कि संसद मूलभूत अधिकारों से छेड़छाड़ नहीं कर सकती।

 दो साल बाद इंदिरा गांधी ने बैंकों का राष्ट्रीयकरण कर दिया मुआवजे में मामूली रकम के ऐसे बॉन्ड दिए, जिनका भुगतान दस साल बाद होना था।

 सुप्रीम कोर्ट ने इसे खारिज कर दिया।

 1970 में पूर्व रियासतों के प्रमुखों को दिया जाने वाला प्रिवी पर्स यानी सालाना भुगतान बंद कर दिया गया।

 यह उस वादे का उल्लंघन था, जो सरदार पटेल ने विलय करने वाले शासकों से किया था।

 कोर्ट ने इसे भी खारिज कर दिया।

 तीन फैसले खारिज होने से तिलमिलाई इंदिरा गांधी अदालतों पर लगाम लगाना चाहती थीं।

 उन्होंने तीन संविधान संशोधन किए और फैसले दरकिनार कर दिए।

 इसे केरल के एक मठ के प्रमुख केशवानंद भारती ने चुनौती दी, जिन्हें केरल सरकार ने अपने मठ की जमीन का प्रबंधन करने से रोका था।

 फिर 1975 में आपातकाल घोषित हुआ और सुप्रीम कोर्ट में आठ नए जज नियुक्त हुए।

 चीफ जस्टिस एनएन रे ने 13 जजों की बेंच गठित कर केशवानंद भारती मामले की समीक्षा करने की कोशिश की।

 नानी पालखीवाला ने पहले दिया फैसला बदलने के पक्ष में जो दलीलें दीं, वह देश के विधि इतिहास में श्रेष्ठतम मानी जाती हैं।

 रे को तब शर्मिंदगी का सामना करना पड़ा, जब पता लगा कि कोई समीक्षा याचिका ही दायर नहीं की गई थी।

 अन्य जजों ने इसका विरोध किया और दो दिन की दलीलों के बाद 13 जजों की बैंच खारिज कर दी गई।

 यदि सुप्रीम कोर्ट के जजों का बहुमत कहता कि संसद संविधान के किसी भी हिस्से को संशोधित कर सकती है तो देश एक पार्टी के तानाशाही में चला जाता।

, पहली बार सुप्रीम कोर्ट ने किया संशोधन को पूरी तरह खारिज, केंद्रसरकारने 13 अप्रैल 2015 को न्यायिक पदों पर नियुक्ति के लिए राष्ट्रीय न्यायिक नियुक्ति आयोग के गठन के लिए 99वां संविधान संशोधन किया।

 हालांकि, 16 अक्टूबर 2015 को सुप्रीम कोर्ट की पांच सदस्यीय संविधान पीठ ने इसे न्यायपालिका के अधिकारों में हस्तक्षेप बताते हुए पूरी तरह खारिज कर दिया।

 यह पहली बार है कि किसी संविधान संशोधन को पूरी तरह खारिज कर दिया गया।

 इसके साथ जजों की नियुक्ति की मौजूदा कॉलेजियम प्रणाली बहाल रही, जिसमें चीफ जस्टिस चार वरिष्ठतम जज फैसले लेते हैं।

 लेकिन सर्वोच्च न्यायालय की पीठ ने मौजूदा व्यवस्था में पारदर्शिता सुधार लाने के लिए सरकार से सुझाव देने का आग्रह किया।

औरयह 100वां संविधान संशोधन : 1अगस्त 2015 को भारत और बांग्लादेश के बीच हुई भू-सीमा संधि के लिए 100वां संशोधन किया गया।

 इसके तहत दोनों देशों ने आपसी सहमति से कुछ भू-भागों का आदान-प्रदान किया।

 समझौते के तहत बांग्लादेश से भारत में शामिल लोगों को भारतीय नागरिकता भी दी गई।

, सबसे विवादास्पद संशोधन, इंदिरागांधीके नेतृत्व वाली कांग्रेस सरकार द्वारा लगाए आपातकाल (25 जून 1975-21 मार्च 1977) के दौरान किया गया 42वां संविधान संशोधन भारतीय इतिहास में सबसे विवादास्पद संशोधन था।

 इसमें सुप्रीम कोर्ट और हाईकोर्ट के कानूनों की वैधता ठहराने संबंधी संवैधानिक अधिकारों में कटौती की गई।

 संसद को संविधान के किसी भी हिस्से को संशोधित करने का अबाध अधिकार मिल गया।

 लोकतांत्रिक अधिकारों की कटौती कर प्रधानमंत्री कार्यालय को अत्यधिक अधिकार मिल गए।

 देश के प्रति भारतीय नागरिकों के मूलभूत कर्तव्य इसमें बताए गए।

 राज्यों से और अधिकार लेकर केंद्र को दे दिए गए और इस प्रकार देश के संघीय ढांचे से छेड़छाड़ की गई।

 इतना ही नहीं संविधान की प्रस्तावना में संप्रभु, समाजवादी, लोकतांत्रिक गणराज्य में धर्मनिरपेक्ष शब्द भी डाल दिया गया।

 संशोधन इतने व्यापक थे कि इसे ‘मिनी संविधान’ या ‘इंदिरा संविधान’ तक कहा गया।

, और आम सहमति से सुधार, वर्ष1977के अाम चुनाव के बाद सत्ता में आई जनता सरकार ने संविधान का मूल स्वरूप बहाल करने का आश्वासन दिया था, लेकिन राज्यसभा में उसे दो-तिहाई बहुमत नहीं था।

 तत्कालीन कानून मंत्री शांति भूषण ने लोकसभा राज्यसभा में विपक्ष के नेता क्रमश: सीएम स्टीफन और सैयद मोहम्मद को बुलाया और उन्हें कहा कि अब वे सत्ता में हैं, लेकिन सिद्धांत की खातिर आपातकाल में मिले अधिकारों का इस्तेमाल नहीं करना चाहते।

 फिर दोनों सदनों में सभी दलों के नेताओं की बैठक बुलाकर 1976 में किए संशोधन के प्रत्येक प्रावधान पर बहस की।

 44वां संशोधन सर्वसम्मति से पारित हुआ, जिससे यह सुनिश्चित हुआ कि देश में फिर आपातकाल जैसी स्थिति दोहराई नहीं जा सकती।

 43वें संशोधन में सुप्रीम कोर्ट हाई कोर्ट को कानून की वैधता की समीक्षा करने का अधिकार बहाल हुआ।

 31 जुलाई 1980 को एक फैसले में सुप्रीम कोर्ट ने 42वें संशोधन के दो प्र‌ावधानों को असंवैधानिक घोषित किया।

, ये कुछ और महत्वपूर्ण संशोधन, {1950 में पहला संविधान संशोधन : मूलभूतअधिकारों खासतौर पर समानता का अधिकार लागू करने में रही कुछ व्यावहारिक दिक्कतों को दूर करने के लिए किया गया था।

{1955में चौथा संशोधन : संपत्ति,व्यापार और वाणिज्य से संबंधित कुछ अधिकारों के प्रावधान जोड़े गए।

{1956में सातवां संशोधन : विशालभारत के लिए राज्यों के पुनर्गठन को संभव बनाने के लिए किया गया।

{1971में 26वां संशोधन : पूर्वरियासतों के राजकुमारों को दिया जाने वाला प्रिवी पर्स खत्म किया।

 इसके तहत उन्हें बड़ी राशि और सुविधाएं मिलती थी।

{1973में 31वां संशोधन : लोकसभाकी सदस्य संख्या 525 से बढ़ाकर 545 की गई।

{1976में 39वां संशोधन : राष्ट्रपति,उपराष्ट्रपति, प्रधानमंत्री और लोकसभा अध्यक्ष के चुनाव को चुनौती दे सकने का प्रावधान।

, एसे मिली देश के कमजोर वर्गों को ताकत।

संविधान निर्माताओं ने लोकसभा विधानसभाओं में अनुसूचित जाति, जनजातियों को शेष देश के साथ तरक्की करने का मौका देने के लिए 10 साल के लिए आरक्षण का प्रावधान किया था, लेकिन इतने कम वक्त में लक्ष्य हासिल होने से इसे लगातार बढ़ाया जाता रहा है।

 पहली बार वर्ष 1960 में आठवेंसंशोधन से लोकसभा विधानसभाओं में अनुसूचित जाति, जनजाति और एंग्लो-इंडियन समुदाय के लिए सीटों का आरक्षण वर्ष 1970 तक बढ़ाया गया था।

{1990में 65वां संशोधन : राष्ट्रीयअनुसूचित जाति-जनजाति आयोग को संवैधानिक दर्जा।

{1994में 76वां संशोधन : शैक्षणिकसंस्थाओं में सीटों का आरक्षण।

{1995में 77वां संशोधन : पदोन्नतिमें अनुसूचित जाति-जनजाति को आरक्षण।

{1999में 79वां संशोधन : आरक्षणप्रणाली को जारी रखने संबंधी संशोधन।

{2000में 81वां संशोधन : अनुसूचितजाति-जनजाति के लिए आरक्षित रिक्त पद प्रत्याशी होने की स्थिति में भरे गए हों तो उन पदों को 50 फीसदी की आरक्षण सीमा से बाहर रखा जाएगा।

{2003में 89वां संशोधन : राष्ट्रीयअनुसूचित जाति-जनजाति आयोग का विभाजन कर दोनों वर्गों के लिए अलग-अलग राष्ट्रीय आयोग बनाने का फैसला।

{2010में 95वां संशोधन : अनुसूचितजाति-जनजाति को संसद विधानसभाओं में आरक्षण को 60 वर्ष से बढ़ाकर 70 वर्ष तक के लिए किया गया।

{2005में 93वां संशोधन : निजीऔर गैर-अनुदान वाले संस्थानों सहित सारे शैक्षणिक संस्थानों में अनुसूचित जाति-जनजातियों पिछड़े वर्गों के प्रवेश के लिए संसद या विधानसभाएं कानून बना सकेंगी।

,  , सौजन्य :-  दैनिक भास्कर ,26.11.2015।

