कश्मीर में इस बार की गर्मियां कैसी होंगी (पंजाब केसरी)।

‘‘…डल झील पर झूलते बगीचे, मछली पकडऩे का रोमांच, ट्रैकिंग, गोल्फ, वाटर स्पोर्टस से लेकर सुंदर पक्षियों को निहारने जैसे कश्मीर के दिलकश नजारों का आनंद लेने के लिए जम्मू-कश्मीर की ग्रीष्मकालीन राजधानी श्रीनगर पधारें।

’’ कुछ-कुछ ऐसा ही है कश्मीर पर्यटन का एक विज्ञापन।

, इसे पढ़ कर किसी का भी मन तुरंत वहां पहुंचने को मचल सकता है।

 वैसे भी जब देश के अन्य भागों में चिलचिलाती गर्मी हो तो एक सुंदर और ठंडे स्थान पर छुट्टियां बिताने की चाहत पालने के लिए भला किसी को दोष दिया भी कैसे जा सकता है, वह भी अपेक्षाकृत किफायती दामों में।

, क्या सच में इन गर्मियों के टूरिस्ट सीजन में कश्मीर में वास्तव में पर्यटकों की बहार होगी।

 कहीं इस बार भी हाल पिछले साल जैसा तो नहीं हो जाएगा जब पहला सीजन तो टूरिज्म के लिहाज से अच्छा रहा परंतु दूसरा सीजन कफ्र्यू के साए में गुजरा।

 शुक्रवार को ही एक बार फिर से श्रीनगर में हिंसा भड़की।

 शनिवार को लाल चौक के वाणिज्यिक केंद्र तथा साथ लगते अन्य इलाकों में गोलीबारी की आवाजें सुनाई देते ही व्यस्त बाजार में हड़कम्प मच गया।

 अधिकतर दुकान वालों ने अपने शटर गिरा दिए और पूरे बाजार में सन्नाटा छा गया।

 हर किसी के मन में आतंकी हमले का भय था।

, इस बीच आतंकियों ने पम्पोर-पंथाचौक बाईपास रोड पर एक अस्पताल के करीब सेना के काफिले पर गोलियां दागीं।

 लगता है कि अबकी गर्मियों में भी दहशतगर्द आम लोगों का जीवन अस्त-व्यस्त करना चाहते हैं।

 हाल ही में एक टी.वी. चैनल ने अपने स्ंिटग ऑप्रेशन में दिखाया कि पत्थरबाजों को शुक्रवार के दिन सेना पर पत्थर फैंकने के लिए 1000 रुपए तक दिए गए जबकि पैट्रोल बम बनाने और उन्हें सुरक्षा बलों पर फैंकने के लिए इससे कहीं ज्यादा पैसे दिए गए थे।

 इस तरह घाटी के आतंकी और पत्थरबाज सांठगांठ से काम कर रहे हैं।

 कहां पहुंच कर किन पर पत्थर बरसाने हैं, इसकी जानकारी देने के लिए आतंकी व्हाट्सएप ग्रुप संदेश भेजते हैं।

, भारतीय सेना के अनुसार पत्थरबाजों की भीड़ के हस्तक्षेप के चलते पिछले 1 वर्ष के दौरान कम से कम 25 आतंकवादी एक दर्जन आतंकवाद विरोधी कार्रवाईयों के दौरान सेना के चंगुल से निकल भागे हैं तथा पत्थरबाजों द्वारा अपनाई गई कुटिल चालों से भारतीय सेना के जवानों और अधिकारियों के हताहत होने की संख्या में वृद्धि हुई है।

 प्रदेश की पी.डी.पी.-भाजपा सरकार घाटी में हिंसा से निपटने के मामले में पूरी तरह असफल रही है।

 हालांकि दोनों पार्टियां वैचारिक धरातल पर एक-दूसरे की शत्रु हैं परंतु अपनी इस मजबूरी की शादी को ठेस पहुंचाए बगैर पी.डी.पी. द्वारा अलगाववादियों के प्रति कोमल भावना रखने और भाजपा द्वारा अपना वोट बैंक कायम रखने की कोशिशें हो रही हैं।

 इसी के अंतर्गत महबूबा मुफ्ती अभी भी पत्थरबाजों को वार्ता में शामिल करने की बात कह रही हैं और भाजपा चुप बैठी है।

 ऐसे में भला इस ङ्क्षहसा का समाधान कैसे निकाला जा सकता है।

, सबसे बड़ा सवाल तो यह है कि क्या बुलेट प्रूफ जैकेटों, बुलेट प्रूफ वाहनों आदि के मामले में भारतीय सेना पूरी तरह सुसज्जित है।

 क्या सरकार लीक से हट कर कोई कारगर उपाय ढूंढने को तैयार है।

 क्या तुष्टिकरण की नीति को त्याग कर यह कानून व्यवस्था की बहाली के लिए कोई नीति बनाएगी और या फिर डबल गेम ही खेलती रहेगी।

 क्या केंद्र सरकार यहां सक्रिय भूमिका निभाएगी।

 क्या राष्ट्रपति शासन भी विचाराधीन है।

 पिछले साल वाली कहानियों की ही पुनरावृत्ति होने देती रहेगी।

, हालांकि पाकिस्तान और अन्य मुस्लिम देशों द्वारा खुले आम भारत सरकार द्वारा पत्थरबाजों से निपटने के तरीकों की आलोचना की जा रही।

 यूरोपीय देश भी मानवाधिकारों के हनन के संबंध में दबी जुबान में बातें कर रहे है, परंतु यहां एक वैध प्रश्र उत्पन्न होता है कि विश्व के किस देश—सऊदी अरब, इंगलैंड, अमरीका, जर्मनी और यहां तक कि पाकिस्तान में-सेना पर पत्थर और पैट्रोल बम फैंकने वालों को गिरफ्तार और दंडित नहीं किया जाएगा।

 भारत की भांति किस देश में सेनाओं पर हमले को इतने हल्के तौर पर लिया जाएगा।

सौजन्य- पंजाब केसरी।

