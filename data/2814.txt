अयोध्या पर बेजा उबाल (दैनिक जागरण)।

पाठ और पुनर्पाठ ज्ञानवर्धक होता है, लेकिन पाठ-पुनर्पाठ के बावजूद अपनी मर्जी का ही अर्थ निकालना आत्मघाती होता है।

 वाल्मीकि, तुलसी, कम्बन सहित सभी रामकथाओं में अयोध्या है, अयोध्या कांड है।

 देश विदेश के विद्वानों ने यहां श्रीराम जन्मभूमि मंदिर बताया है, लेकिन छद्म सेक्युलर राजनीति अयोध्या कांड का पुनर्पाठ अपने नजरिए से ही करती है।

 सर्वोच्च न्यायालय ने संबंधित क्षेत्र के लगभग 70 एकड़ क्षेत्र में यथास्थिति बनाए रखने का आदेश दे रखा है।

 अटल बिहारी वाजपेयी की सरकार के समय श्रीराम जन्मभूमि न्यास के तत्कालीन अध्यक्ष परमहंस रामचंद्र दास ने अधिग्रहीत क्षेत्र में शिलादान का कार्यक्रम घोषित किया था।

 तब उन्हें भी ऐसा न करने के लिए राजी किया गया था।

 श्री रामलला के अस्थाई मंदिर के तिरपाल को भी बदलने के लिए सुप्रीम कोर्ट में लंबी सुनवाई चली है।

 सामान्य वाटर प्रूफ तिरपाल भी कोर्ट की अनुमति से ही इसी माह बदला गया है।

 अधिग्रहीत क्षेत्र में कोई भी निर्माण संभव नहीं है बावजूद इसके राजस्थान से विश्व हिन्दू परिषद कार्यशाला लाए गए पत्थरों को लेकर उबाल है।

 राज्यसभा में भी शिलापूजन को लेकर हंगामा हुआ है।

 सदन की कार्यवाही स्थगित की गई।

, विपक्षी राजनीति की कड़ाही में बिलावजह का उबाल है।

 जदयू, कांग्रेस और बसपा हमलावर हैं।

 सपा भी पीछे नहीं।

 उत्तर प्रदेश के मुख्यमंत्री अखिलेश यादव ने अधिकारियों के साथ आपात बैठक की है।

 श्रीराम जन्मभूमि मंदिर निर्माण की इच्छा या मांग असंवैधानिक नहीं है।

 जन्मभूमि मंदिर के पक्ष में जन अभियान चलाना भी विधि विरुद्ध नहीं।

 मंदिर निर्माण की तैयारी में पत्थर-शिला एकत्रित करना भी कानूनी अपराध नहीं है।

 1989 में दो लाख से ज्यादा गांवों में शिलापूजन हुआ था।

 यही शिलाएं अयोध्या लाई गई थीं।

 तब नेपाल और इंडोनेशिया आदि देशों से भी शिलाएं लाई गई थीं।

 पत्थर लाना, पूजा करना या तराशना लगातार जारी सामान्य गतिविधि है।

 उपासना, विश्वास और अंत:करण की स्वतंत्रता संवैधानिक अधिकार है।

 मंदिर निर्माण के लिए पत्थर जुटाने या उनकी पूजा करने के लिए किसी विधिक अनुमति की आवश्यकता नहीं है।

 मूलभूत प्रश्न है कि पत्थरों को लाने, अपनी आस्था के अनुसार पूजने और राष्ट्रीय विश्वास के अनुसार श्रीराम जन्मभूमि स्थल पर दिव्य भव्य मंदिर की भावना व्यक्त करने पर छद्म सेक्युलर राजनीति में उबाल क्यों है।

 श्रीराम जन्मभूमि इतिहास का तथ्य है।

 विदेशी हमालवर बाबर की पलटनों का मंदिर पर हमला भी ऐतिहासिक सच्चाई है।

 तब जन्मभूमि मंदिर के लिए केवल पत्थर लाने पर भी विलाप का औचित्य क्या है।

, अयोध्या मसले को मंदिर-मस्जिद विवाद समझना उचित नहीं।

 ऐसा कहना श्रीराम जन्मभूमि के राष्ट्रीय और अंतरराष्ट्रीय महत्व की उपेक्षा है।

 श्रीराम प्राचीन भारतीय इतिहास के मर्यादा पुरूषोत्तम हैं।

 उनकी जन्मभूमि की दिव्यता राष्ट्रीय भावना की अभिव्यक्ति है।

 भारतीय पुरातत्व सर्वेक्षण एजेंसी (एएसआइ) ने भी यहां मंदिर के प्रमाण पाए थे।

 इसी एएसआइ की रिपोर्ट में ईसा पूर्व 3500 वर्ष से 1000 ईसा पूर्व भी अयोध्या एक नगर है।

 सिक्के और अभिलेखीय साक्ष्य हैं।

 रिपोर्ट के अनुसार बाद में यहां एक विशाल मंदिर दसवीं सदी में बना।

 यह मंदिर लगभग 1500 ई. तक रहा।

 इसके बाद का इतिहास जहीरूद्दीन बाबर का है।

 बाबर के सैनिक मीर बाकी ने श्रीराम जन्मभूमि मंदिर को ध्वस्त किया और मंदिर की सामग्री से मस्जिदनुमा ढांचा खड़ा किया।

 अयोध्या कांड का यही मध्यकालीन इतिहास अनेक अंतरराष्ट्रीय विद्वानों ने भी दोहराया है।

, बाबर केवल विदेशी नहीं, विदेशी हमलावर था।

 उसने केवल हमला नहीं किया, मंदिर भी तोड़े-तुड़वाए।

 श्रीराम केवल हमारे पूर्वज नहीं, भारतीय राष्ट्रभाव के मर्यादा सम्राट हैं।

 जन्मभूमि मंदिर भारत के लोकमन की गहन अभीप्सा हैं।

 यह मसला राजनीतिक नहीं है।

 विश्व हंिदूू परिषद, रामजन्म भूमि न्यास या भाजपा को सांप्रदायिक कहने से काम नहीं चलेगा।

 इनका गठन बाद में हुआ।

 1936-37 में ही यह विषय उत्तर प्रदेश विधान परिषद में उठा था।

 विलियम फोस्टर की किताब ‘अर्ली ट्रैवेल्स इन इंडिया’ 1921 में लंदन में छपी थी।

 इसमें एक यूरोपीय यात्री फिंच का उल्लेख है।

 उसने भी श्रीराम जन्मभूमि की हंिदूू मान्यता का जिक्र किया है।

 अयोध्या कांड का अद्यतन पाठ और उसका सांस्कृतिक व राष्ट्रीय निहितार्थ यही है कि सुप्रीम कोर्ट का यथास्थिति का आदेश शिरोधार्य है।

 श्रीराम जन्मभूमि के राष्ट्रीय व अंतरराष्ट्रीय समर्थक संविधान से प्रतिबद्ध हैं, लेकिन जन्मभूमि स्थल पर भव्य मंदिर निर्माण का स्वप्न, राष्ट्र जीवन की श्रद्धा है।

 इसकी आकांक्षा और प्रयास जारी रखने में भारतीय विधि का उल्लंघन नहीं होता।

, अनावश्यक शोर, तीखी प्रतिक्रिया और आरोप प्रत्यारोप समाधान नहीं।

 बेशक इससे राजनीतिक बढ़त ली जा सकती है, लेकिन ऐसी प्रतिक्रियाओं से नई समस्याएं भी पैदा होती हैं।

 सुनिश्चित तथ्य यही है कि सुप्रीम कोर्ट के ‘यथास्थिति आदेश’ के दौरान यथास्थिति ही रहेगी।

 इसलिए मंदिर निर्माण के विरोध में विलाप का कोई औचित्य नहीं बनता।

 महत्वपूर्ण प्रश्न है कि यथास्थिति का लाभ उठाने की कोशिशें क्यों नहीं होतीं।

 इस यथास्थिति वाले समय का सदुपयोग क्यों नहीं किया जा सकता।

 परस्पर संवाद का वातावरण क्यों नहीं बनाया जा सकता।

 मध्यकालीन भारतीय इतिहास का बड़ा भाग मंदिर ध्वंस की दारुण गाथा है।

 सम्मानित उलमा और विद्वान बताएं कि मंदिरों के ध्वस्तीकरण का औचित्य क्या था।

 अयोध्या का मंदिर बाबर की पलटनों का निशाना क्यों था।

 विहिप अपनी कार्यशाला में भी शिलापूजन क्यों नहीं कर सकती।

 अयोध्या सामान्य और शांत है।

 राजनीति अकारण गरम है।

 उत्तर प्रदेश की समाजवादी पार्टी व सरकार ने डॉ. लोहिया से सीख नहीं ली।

 लोहिया ने श्रीराम को उत्तर दक्षिण की एकता का देवता बताया था और कृष्ण को पूरब पश्चिम की एकता का।

 लोहिया ने रामायण मेले की शुरुआत की।

 पूछा गया रामायण मेला ही क्यों।

 दूसरा कोई मेला क्यों नहीं।

 लोहिया ने कहा कि रामायण शांत रस का खजाना है।

 इसके सभी पात्र अश्रुलोचन हैं।

 राम की आंखों में आंसू झलकते हैं।

, बसपा भी वोट बैंक के लोभ में इस विवाद में कूदी है और अन्य दल भी, लेकिन यहां वोट बैंक का प्रश्न नहीं।

 प्रश्न राष्ट्रीय एकता का है।

 राष्ट्र की एकता का आधार संस्कृति है।

 श्रीराम सार्वभौम संप्रभु राष्ट्रीय एकता के महानायक हैं।

 और बाबर क्या हैं।

 भारत के मन में बाबर के प्रति स्वाभाविक ही अनादर है।

 लेकिन सभी भारतीय मुस्लिमों के प्रति आदर है।

 भारतवासी चाहते हैं कि सभी पंथों के उपासक वृहत्तर हंिदूू समाज की आस्था श्रीराम जन्मभूमि के प्रति भी वैसा ही भाव अपनाएं।

 आस्था के प्रश्नों पर परस्पर प्रीतिभाव में ही राष्ट्रीय एकता का संवर्धन होगा।

,  ।

सौजन्य :- दैनिक जागरण,25.12.2015,ह्रदय नारायण दीक्षित।

