दलहन किसान की समस्या का करें उचित समाधान (बिजनेस स्टैंडर्ड)।

 =": #0000;"दलहन किसान इस समय दोहरी मुश्किलों से जूझ रहे हैं।

 ऐसे में सरकार की ओर से उनके लिए उचित खरीद ढांचा विकसित करने की सलाह दे रहे हैं सी एस सी शेखर।

उपभोक्ता मूल्य सूचकांक (सीपीआई) के आधार पर दाल की कीमतों में बीते साल नवंबर में महज 0.2 फीसदी की ही बढ़ोतरी दर्ज हुई, जबकि दिसंबर 2015 में वृद्घि का यही स्तर 46 फीसदी तक पहुंच गया था।

 समग्र खाद्य मुद्रास्फीति भी 6 फीसदी से घटकर 2 फीसदी रह गई है जो दालों की कीमतों में तेज गिरावट को दर्शाती है।

 पिछले कई वर्षों से दालों के लगातार चढ़ते दाम से महंगाई को लेकर मचा कोहराम हाल-फिलहाल तो शांत नजर आ रहा है।

 एक तरह से यह अच्छी खबर है।

, हालांकि इस क्षेत्र में एक और संकट पनपता नजर आ रहा है।

 पहले जरा एक नजर हालिया प्रदर्शन पर डाल ली जाए।

 कीमतों में गिरावट का दौर इस साल जुलाई में शुरू हुआ।

 न केवल मुद्रास्फीति के आंकड़ों में कमी आई, जो सालाना आधार पर होने वाली गणनाओं पर आधारित होते हैं बल्कि कीमतें वास्तविक पैमाने पर भी कम हुई हैं और देश के बड़े महानगरों में विभिन्न दालों की कीमतें 3 से लेकर 14 फीसदी के दायरे में घट गईं।

, कीमतों के पैमाने पर हुए इस बड़े कायापलट के लिए खरीफ के दौरान दलहन उत्पादन में जबरदस्त बढ़ोतरी मुख्य रूप से जिम्मेदार है।

 आंकड़ों से भी इसकी पुष्टिï होती है।

 वर्ष 2015-16 में 55 लाख टन दालों का उत्पादन हुआ था, जो वर्ष 2016-17 में बढ़कर 87 लाख टन हो गया।

 इस लिहाज से दलहन उत्पादन में 58 फीसदी का इजाफा हुआ।

 पिछले कुछ वर्षों को देखा जाए तो इसे जबरदस्त कायाकल्प माना जाएगा, जब उपलब्धता की किल्लत के कारण दालों की कीमतें खाद्य मुद्रास्फीति को ऊंचे आसमान पर चढ़ाने में अहम भूमिका निभा रही थीं।

, आखिर इतना शानदार कायाकल्प कैसे संभव हो पाया।

 पिछले दो वर्षों के दौरान बाजार में दालों की ऊंची कीमतें और सरकार द्वारा की गई कोशिशें फलतार्थ हुई हैं, जिससे दालों की आपूर्ति बढ़ी है।

 खासतौर से न्यूनतम समर्थन मूल्य (एमएसपी) में 9 फीसदी की उदार बढ़ोतरी और दालों का बफर स्टॉक बढ़ाने के लिए सरकारी खरीद ढांचे के निर्माण ने किसानों को दलहन उत्पादन के लिए प्रोत्साहित करने में अहम भूमिका निभाई।

 इसके कारण दालों का रकबा बढ़ा और जाहिर तौर पर उत्पादन में भी बढ़ोतरी दर्ज हुई।

, मेहरबान मॉनसून पूरी कवायद में सोने पर सुहागा साबित हुआ और इसके कारण भी खरीफ की फसल खुशगवार हुई।

 सभी दालों को इसका फायदा मिला।

 वर्ष 2016-17 में 18 लाख टन अरहर का उत्पादन हुआ, जिसमें पिछले वर्ष के मुकाबले 74 फीसदी की उछाल दर्ज की गई।

 अन्य प्रमुख दालों के उत्पादन में भी अरहर की तर्ज पर ही बढ़ोतरी हुई।

 मसलन उड़द का उत्पादन इस अवधि में 45 फीसदी बढ़ा तो मंूग की पैदावार में 32 फीसदी का इजाफा हुआ।

 रबी की फसल के दौरान भी दलहन उत्पादन में तेजी कायम रहने का अनुमान है।

 एक तो रबी फसल के दौरान बोई जाने वाली दालों का एमएसपी 15 फीसदी बढ़ाया गया, जिसके कारण उनकी बुआई अधिक हुई और बेहतर मॉनसून से अब फसल भी बढिय़ा होने की उम्मीद है।

, इसमें विडंबना यही है कि दालों के उत्पादन में बढ़ोतरी के चलते कीमतों में खासी गिरावट आई है।

 विभिन्न बाजारों में थोक कीमतों में भारी गिरावट देखने को मिली है।

 बीते दिसंबर महीने के पहले हफ्ते में ही देश भर की विभिन्न मंडियों में अरहर, उड़द और मंूग के दाम कई मौकों पर उनके एमएसपी से भी नीचे चले गए।

 इस दौरान अरहर के भाव दैनिक स्तर पर 30, उड़द के 28 और मूंग के 112 अवसरों पर एमएसपी से कम रहे।

 इसके अलावा नोटबंदी के बाद नकदी के मोर्चे पर किल्लत के कारण भी दाल की कीमतें गिरावट की शिकार हुईं।

 हालांकि सरकारी एजेंसियों द्वारा खरीद के लिए प्रभावी तंत्र का अभाव कीमतों में इस गिरावट का निश्चित रूप से सबसे बड़ा कारण है।

 इसके अलावा एमएसपी तो लगभग 25 जिंसों के लिए घोषित किया जाता है लेकिन खरीद मुख्य रूप से गेहूं और चावल की ही होती है।

 इस लचर नीति का खमियाजा दालों को काफी समय से चुकाना पड़ रहा है।

 कम सिंचाई और कीटों के हमलों के लिहाज से अधिक संवेदनशील होने के कारण दालों का उत्पादन भी अधिक अस्थिर होता है।

, सरकार की ओर से भरोसेमंद खरीद नीति के अभाव में किसान दालों की बुआई को लेकर हिचकते रहे हैं।

 यही वजह है कि देश में दालों का उत्पादन मुख्य रूप से सीमांत जमीन और शुष्क इलाकों में ही होता आया है।

 सितंबर, 2016 में अरविंद सुब्रमण्यन समिति ने इन कारणों को चिह्नित करते हुए एमएसपी में बढ़ोतरी करने के साथ ही प्रभावी खरीद ढांचे का सुझाव दिया था।

 यहां तक कि इस समिति ने खरीद प्रक्रिया की निगरानी के लिए एक उच्चस्तरीय समिति गठिन करने की भी सिफारिश की थी।

, इन सिफारिशों और अतीत में गठित की गई तमाम समितियों के बावजूद सरकारी खरीद प्रक्रिया में बमुश्किल ही कोई सुधार हो पाया है और इस मोर्चे पर किसानों की परेशानियां जस की तस बनी हुई हैं।

 ऐसी भी खबरें आई हैं कि मामूली कारणों के चलते ही किसानों को खरीद केंद्रों से वापस भेजा जा रहा है।

 (डाउन टू अर्थ, 1 अक्टूबर से 15 अक्टूबर के बीच का अंक) ऐसी भी खबरें आ रही हैं कि बफर स्टॉक बनाने के लिए बड़े पैमाने पर दालों का आयात भी किया जा रहा है, जबकि घरेलू स्तर पर खरीद नाकाफी बनी हुई है।

 असंतुलन की इस गुत्थी को भी सुलझाने की दरकार है ताकि यह सुनिश्चित किया जा सके कि दलहन उत्पादन से किसानों का मोहभंग न हो और वे निरंतर दाल के उत्पादन में सक्रिय रहें।

 चूंकि आपूर्ति के लिए अंतरराष्ट्रीय विकल्प भी सीमित ही हैं, लिहाजा घरेलू उत्पादन को बढ़ाना ही अपरिहार्य हो गया है।

 हालांकि इस बात से भी बचने की दरकार है कि गेहूं और चावल की तर्ज पर दालों का भी बेजा भंडार न भरा जाए, जिससे न केवल कीमतें प्रभावित होती हैं बल्कि भंडारण की मुश्किलें भी आती हैं।

 दलहन किसानों की दुश्वारियों को दूर करने के लिए उचित खरीद ढांचे के गठन की तत्काल जरूरत महसूस हो रही है लेकिन इस दौरान अतिरेक खरीदारी से भी बचा जाए।

, (लेखक दिल्ली विश्वविद्यालय के इंस्टीट्यूट ऑफ इकनॉमिक ग्रोथ में प्रोफेसर हैं।

), – सी एस सी शेखर।

सौजन्य- बिजनेस स्टैंडर्ड।

