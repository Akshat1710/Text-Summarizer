नोटबंदी का दंगल (पत्रिका)।

दंगल में यही हुआ।

 पहलवान महावीर की छोरी गीता जब नेशनल चैम्पियनशिप जीत के राष्ट्रीय से अन्तरराष्ट्रीय होने पटियाला गई तो वहां उसके कोच ने उसे पहले उसने अपने पिता (परम्परा) से जो सीखा था उस सारे को भूल कर नया (आधुनिक) बनने को कहा।

 अपनी परम्परा को भूलने का परिणाम क्या हुआ।

 लगातार हार।

 हार के बाद एक बार फिर वो अपने जड़ों की तरफ लौटी और जीती।

 बात चाहे कुश्ती के दंगल की हो, अर्थ यानी रुपए पैसे के दंगल की या फिर जिन्दगी के दंगल की।

 यह बात सब जानते हैं कि जो अपनी जमीन से कट गया, वह मर गया।

आज देश में नोटों का दंगल चल रहा है।

 आखिकार नोटबंदी का पचासवां आ ही गया पर हालात नहीं सुधर रहे।

 उल्टे सरकार ‘काले’ को छोड़कर ‘कैशलेस’ के मोर्चे पर जा पहुंची।

 प्रधानमंत्री पांच-दस मिनट नहीं बल्कि घंटों ‘कैशलेस’ पर प्रवचन दे चुके हैं।

 वित्तमंत्री समझाने में लगे हैं कि ‘कैशलेस’ होकर हम कैसे अपनी जिन्दगी में बहार ला सकते हैं।

 लेकिन साहब, माफ करें हमारी नन्ही सी समझदानी में इतने बड़े-बड़े पदाधिकारियों और भाग्य- विधाताओं की बातें फिट नहीं हो पा रही हैं।

&;ऐसा नहीं कि हम अपने प्रधानमंत्री और धनमंत्री पर यकीन करना नहीं चाहते।

 पर दिल है कि ससुरा मान ही नहीं रहा।

 क्योंकि ऐसा कोई दिन नहीं जाता कि हम अखबारों में ‘डिजीटल ïफ्रॉड’ के बारे में पढ़ते-सुनते नहीं हैं।

 हमने अपने एकाध रिश्तेदारों को बिना निकाले एटीएम से कैश निकल जाने पर कई दिनों रोते-भटकते देखा है।

 कसम से न तो हमारे पास अतिरिक्त पैसा है, न हमने जिन्दगी में धेले का भ्रष्टाचार किया और काले की तो छोड़ो हम तो आज तक सफेद धन के लिए ही रोते रहे हैं।

ऐसे आदमी के संग जालसाजी हो जाए तो बिलखने के अलावा चारा क्या होगा।

 हम बुढ़ापे में भटकना और बिलखना कतई नहीं चाहते।

 क्या हमारे प्रधानमंत्री और वित्तमंत्री ने ताली ठोक कर या हाथ फैला कर एक बार भी कहा है कि भाइयों-बहनों हम गारंटी देते हैं कि कैशलेस होने पर आपके साथ धोखाधड़ी नहीं होगी।

बचत करके अड़ी-बड़ी के लिए रुपया अपने पास रखने की नसीहत हमारे बड़ों ने दी थी।

 वे खरे नकद लेन- देन पर विश्वास करते थे, अब आप ही बताइए उन ‘हंसों’ की चाल छोड़कर क्या हम कौवों की चाल चलें।

 हमारे तो बस की बात नहीं, आपकी आप जानो।

, सौजन्य – पत्रिका।

