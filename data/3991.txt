एक और जंग, इस बार पुडुचेरी में (हिन्दुस्तान)।

बीते सप्ताहांत की सुबह पुडुचेरी की उप-राज्यपाल किरण बेदी ने अपने सरकारी आवास पर जनता दरबार लगाया।

 इनमें पहले पहल पहुंचने वाले 40 लोगों से उन्होंने मुलाकात की।

 उप-राज्यपाल को इनमें स्कूल में दाखिला दिलाने के अनुरोध से लेकर जमीन पर कब्जा करने की शिकायतें तक सुनने को मिलीं।

 सप्ताह के अंतिम दिनों में बेदी किसी मध्यवर्गीय कॉलोनी के बच्चों के साथ दोस्ताना फुटबॉल मैच खेलते देखी जा सकती हैं, तो कभी हाथों में झाड़ू लेकर सफाईकर्मियों के साथ सड़कों की सफाई करती हुई।

 पुडुचुरी के सात महीने के कार्यकाल में वह सुशासन के मुखर चेहरे के तौर पर उभरकर सामने आई हैं।

, उप-राज्यपाल का पद संभालने के पहले दिन से किरण बेदी सक्रिय रही हैं।

 राज्य में नारायणसामी के नेतृत्व में कांग्रेस की सरकार के सत्ता संभालने के तुरंत बाद उन्होंने मई में उप-राज्यपाल पद की शपथ ली थी और विश्लेषकों का कहना है कि ‘उसी वक्त से उनकी अति-सक्रियता जारी है।

’ आखिर जनता द्वारा निर्वाचित एक मुख्यमंत्री इसे किस रूप में लेगा।

 उप-राज्यपाल और मुख्यमंत्री के बीच का टकराव अब सबके सामने है।

, इसकी शुरुआत पिछले सप्ताह हुर्ई, जब उप-राज्यपाल द्वारा शुरू किए गए वाट्सएप ग्रुप्स में से एक पर पुडुचेरी लोकसेवा कैडर के एक अधिकारी ने आपत्तिजनक वीडियो पोस्ट किया।

 पुलिस ने उस अधिकारी को हिरासत में ले लिया और फिर राजभवन द्वारा उससे जवाब-तलब के बाद उस अधिकारी को निलंबित कर दिया गया।

 यही नहीं, उसके खिलाफ आईटी ऐक्ट के तहत मुकदमा भी दर्ज कराया गया है।

 किरण बेदी राज्य के अधिकारियों से सीधे संवाद के लिए कई वाट्सएप ग्रुप संचालित करती हैं।

 कई वरिष्ठ मंत्रियों ने राज्यपाल के इस कदम की आलोचना की।

 मुख्यमंत्री ने सूबे के बड़े अधिकारियों के साथ एक बैठक करके उन्हें आधिकारिक संवाद के कायदे-कानूनों की याद दिलाई।

 साथ ही राज्य सरकार ने एक सर्कुलर जारी करके अधिकारियों को सोशल मीडिया के जरिये अपने वरिष्ठों से परस्पर संवाद पर यह कहते हुए रोक लगा दी कि ‘इससे प्रशासनिक पदक्रम का उल्लंघन तो होता ही है, सामान्य आधिकारिक प्रक्रिया की भी अनदेखी हो रही है।

’ एक कारण यह भी दिया गया कि दुनिया भर में संचालित सोशल मीडिया के मंचों ने ‘सुरक्षा संबंधी’ जोखिम भी पैदा किए हैं।

 लेकिन किरण बेदी ने सरकार के इस सर्कुलर को रद्द कर दिया।

 यही नहीं, उन्होंने सरकार के आदेश और उसे निरस्त करने वाले अपने फैसले को ट्विटर पर पोस्ट भी कर दिया।

, जाहिर है, जब उक्त अधिकारी के निलंबन के फैसले को चुनौती दी गई और उसका निलंबन खारिज हो गया, तो उप-राज्यपाल क्षुब्ध हो उठीं।

 दिलचस्प बात यह है कि इसमें मुख्यमंत्री की कोई भूमिका नहीं थी, यह आपत्ति चुनाव आयोग की तरफ से उठाई गई थी।

 दरअसल, वह अफसर चुनाव अधिकारी के तौर पर कार्यरत था और नियम के मुताबिक, उप-राज्यपाल को उसे निलंबित करने से पहले आयोग को भरोसे में लेना चाहिए था।

 चूंकि राज्य में कांग्रेस की सरकार है, सो विधायकों ने बगैर वक्त गंवाए केंद्रीय गृह मंत्री राजनाथ सिंह को पत्र लिखकर उप-राज्यपाल को ‘निरंकुश, जिद्दी, अनैतिक, तानाशाह’ बताया।

 विरोधी दल अन्नाद्रमुक के विधायकों ने उप-राज्यपाल को वापस बुलाने की मांग तक की।

 दिलचस्प बात यह है कि किरण बेदी ने अपने बचाव के लिए जनता के बीच जाने का रास्ता चुना।

 उन्होंने सोशल मीडिया पर यह स्पष्ट किया कि वह अपना कार्यकाल पूरा करेंगी।

 उन्होंने यह भी कहा कि उनका दफ्तर कोई ‘पोस्ट ऑफिस नहीं है, बल्कि एक निर्णायक ऑफिस है।

’, साफ है, उप-राज्यपाल ने यह फैसला कर रखा था कि वह पहले दिन से ही सक्रिय भूमिका निभाएंगी और पारंपरिक रूप से एक ‘निष्क्रिय उत्तरदायी’ के रूप में अपना दफ्तर नहीं चलाएंगी, न निर्वाचित सरकार को नेतृत्व करने की इजाजत देंगी।

 इस पद पर उनकी नियुक्ति की काफी आलोचना हुई थी, क्योंकि बेदी हमेशा ही सक्रिय भूमिका की मांग करती रही हैं।

 यह भाजपा में उनके शामिल होने के समय भी दिखा था।

 बाद में वह दिल्ली विधानसभा चुनाव में पार्टी की मुख्यमंत्री प्रत्याशी बनाई गई थीं।

 वह अपनी सीट भी नहीं जीत पाईं और पुडुचेरी आना एक तरीके से उनका राजनीतिक पुनर्वास ही है।

, दिल्ली और पुडुचेरी, न तो केंद्र शासित क्षेत्र हैं, और न पूर्ण राज्य।

 ये दोनों सूबे इन दोनों प्रशासनिक स्थितियों के बीच में कहीं अटके हैं।

 दिल्ली में सार्वजनिक व्यवस्था, पुलिस और भूमि संबंधी अधिकार उप-राज्यपाल के पास हैं।

 बाकी विषयों के बारे में राज्य की निर्वाचित सरकार कानून बना सकती हैै।

 अगर उप-राज्यपाल और मुख्यमंत्री के बीच कोई मतभेद हो, तो मसला राष्ट्रपति के पास भेजा जाता है।

 लेकिन अगर मामला त्वरित महत्व का है, तो उप-राज्यपाल अपने विवेक से फैसला ले सकते हैं।

 दिल्ली में मुख्यमंत्री अरविंद केजरीवाल व तत्कालीन उप-राज्यपाल नजीब जंग के बीच के लगातार संघर्षों के संदर्भ में कई कानूनी व्याख्याएं हुईं।

 विशेषज्ञों का कहना है कि पुडुचेरी के हालात दिल्ली से अलग हैं।

 मुख्यमंत्री नारायणसामी लगातार यह कहते रहे हैं कि ‘नई दिल्ली और पुडुचेरी से जुड़े सांविधानिक प्रावधान बिल्कुल अलग हैं।

’, मुख्यमंत्री के मुताबिक, ‘प्रक्रिया के तहत उप-राज्यपाल को 13 दर्ज विषयों में मुख्तार हासिल है, जबकि अन्य मामलों में फैसला करने का अधिकार मंत्रिपरिषद के हवाले है।

’ नियम कहता है कि तमाम मामलों को मुख्यमंत्री के जरिये ही उप-राज्यपाल को प्रेषित किया जाना चाहिए।

 इनमें वे नीतिगत विषय शामिल हैं, जिनका संबंध राज्य की ‘शांति, किसी अल्पसंख्यक समुदाय, अनुसूचित जाति व पिछड़े वर्गों से है, और जो केंद्र शासित क्षेत्र का किसी अन्य राज्य या न्यायपालिका के साथ संबंध को प्रभावित कर सकता है।

’ साधारण शब्दों में इसका आशय यह है कि दैनिक प्रशासन का काम निर्वाचित सरकार करे और राज्यपाल उस सूरत में इसमें दखल दें, जब वे यह महसूस करें कि ऐसा करना अनिवार्य हो गया है।

, अब तक नारायणसामी ने संयम रखा है, जबकि उप-राज्यपाल सोशल मीडिया का इस्तेमाल करके हमले कर चुकी हैं।

 उन्होंने पुडुचेरी के बाशिंदों को संबोधित करते हुए लिखा है कि वह निर्वाचित सरकार का नियमों के तहत ‘समर्थन’ कर रही हैं।

 उन्होंने जो ‘वित्तीय समझदारी’ सुनिश्चित की है, इसके कारण ही ग्रामीण व शहरी बजट में संतुलन आया है।

 नारायणसामी एक माहिर राजनेता हैं।

 वह जरूर इसका जवाब देंगे।

 अभी तो जंग शुरू ही हुई है।

(ये लेखक के अपने विचार हैं), – एस श्रीनिवासन, वरिष्ठ तमिल पत्रकार।

सौजन्य- हिन्दुस्तान।

