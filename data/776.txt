घर बैठे मिलेगा लाइसेंस (दैनिक जागरण)।

जम्मू संभाग में लाइसेंस आवेदकों के लिए ऑनलाइन सेवा शुरू किया जाना वाहन चालकों के लिए राहतभरा है।

 अब ऑनलाइन पर घर बैठे ही प्रशिक्षक चालक आवेदन कर सकते हैं, जिससे उनका समय भी बचेगा।

 यह सेवा 23 जनवरी से शुरू हो रही है।

 इतना ही नहीं, जम्मू क्षेत्रीय परिवहन कार्यालय (आरटीओ) देश भर में पहला कैशलेस कार्यालय बनने जा रहा है।

 निसंदेह इससे आरटीओ कार्यलय फैले भ्रष्टाचार में काफी हद तक रोक लगेगी।

 इस फैसले से कार्यालय में फैले से कार्यालयों में दलालों का साम्राज्य समाप्त होगा और कार्य प्रणाली में भी पारदर्शिता आएगी।

 इतना ही नहीं, कार्यालय में स्वाइप मशीनें भी स्थापित की जा रही हैं, जिससे कैश काउंटरों पर लगने वाली लाइनों को खत्म किया जा सके।

 जम्मू और उसके आसपास के क्षेत्रों से लाइसेंस तथा वाहनों के रजिस्टे्रशन के लिए आने वाले लोगों का समय भी बर्बाद नहीं होगा और वे आसानी से वाहनों का रजिस्ट्रेशन व लाइसेंस फीस जमा करवा सकेंगे।

 विगत दिवस जम्मू के आरटीओ कार्यालय ने यह फैसला सुनाकर यह बड़ी राहत सुनाई है।

 नए वाहन खरीदने वालों को ही अब रजिस्ट्रेशन के लिए भटकना नहीं पड़ेगा।

 इसके लिए वाहन बेचने वाला डीलर ही अब रजिस्टे्रशन की फीस गाड़ी खरीदते समय वसूल लेगा।

 इससे गाड़ी खरीदने वालों को अब आरटीओ कार्यालय के चक्कर नहीं काटने पड़ेंगे।

 यह गर्व की बात है कि आरटीओ कार्यालय अब देश का पहला आफिस बनने जा रहा है जहां अब कैशलेस सुविधा के अलावा लोगों को घर बैठे ही प्रशिक्षक (लर्नर) लाइसेंस मिल सकेंगे।

 इसमें कोई दो राय नहीं कि इन प्रमाण पत्रों और फीस के लिए कार्यालय में लोगों का पूरा दिन बर्बाद हो जाता था।

 काम न होने तथा समय को देखते हुए लोग भी एजेंटो और बिचौलियों में फंस जाते थे और खर्चा बढ़ता था।

 लोगों को अब इससे निजात मिलेगी।

 यह तभी संभव होगा जब इस पर सख्ती से अमल हो और ऑनलाइन सेवा सुचारू रूप से चलती रहे।

लर्नर लाइसेंस के लिए आवेदनकर्ता अब फोटो व फीस ऑनलाइन जमा करवा कर यह सेवा पा सकेंगे।

 लाइसेंस के लिए उन्हें परिचालन टेस्ट देना देना जरूरी होगा।

 कार्यालय को इस बात का भी ध्यान रखना होगा कि एजेंटों का वर्चस्व समाप्त हो क्योंकि कार्यालय में लाइसेंस के आवेदन करने वालों में कम पढ़े लिखे लोग भी होते हैं।

 इसके लिए विभाग को चाहिए कि वह शुरुआत में लोगों को ऑनलाइन सेवा से जागरूक करने के लिए कार्यालय के अधिकारियों को यह जिम्मेदारी सौंपे।

 स्थानीय संपादकीय : जम्मू-कश्मीर , सौजन्य – दैनिक जागरण।

