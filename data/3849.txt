काले धन और भ्रष्टाचार की लड़ाई में नोटबंदी नाकाफी (बिजनेस स्टैंडर्ड)।

सरकार ने गत 8 नवंबर को 500 और 1,000 रुपये के नोट बंद करने का निर्णय लिया था।

 तकरीबन छह सप्ताह बीत चुके हैं और इस बीच कई चीजें तेज और अप्रत्याशित गति से घटी हैं।

 आर्थिक गतिविधियों की बात करें तो उन पर असर पड़ा है।

 लोगों की असुविधाएं खत्म होने का नाम ही नहीं ले रहीं।

 यह दिक्कत कब तक बनी रहेगी कहा नहीं जा सकता है।

 यह भी स्पष्टï नहीं है कि इन हालात से आखिर क्या लाभ होंगे।

 ऐसे में 8 नवंबर से अब तक की घटनाओं से निकले पांच निष्कर्ष हमारे सामने हैं।

विपक्षी दलों को भरोसे में न लेना महंगा पड़ सकता है: सरकार ने मुख्य विपक्षी दलों को फैसले में शामिल नहीं किया और यह बात महंगी पड़ रही है।

 राष्टï्रपति प्रणव मुखर्जी इस बात पर खेद जता चुके हैं कि कैसे दोनों सदनों का कामकाज बाधित किया जा रहा है।

 संसद में विमुद्रीकरण पर किसी बहस की गुंजाइश ही नहीं है।

 कुछ मौद्रिक विधेयकों को छोड़ दिया जाए तो कोई विधायी कामकाज नहीं हो पा रहा।

 वस्तु एवं सेवा कर (जीएसटी) का भविष्य अधर में लटक गया है।

 अब इस बात पर संदेह ही है कि इसे अप्रैल 2017 की तय सीमा में शुरू किया भी जा सकेगा या नहीं।

, क्या सरकार इस स्थिति से बच सकती थी।

ï शायद विपक्षी राजनीतिक दलों को विमुद्रीकरण की घोषणा के ऐन पहले भरोसे में लेने से बात बन सकती थी।

 विश्वनाथ प्रताप सिंह की राष्टï्रीय मोर्चा सरकार ने सन 1990 के खाड़ी युद्घ के बाद कच्चे तेल की बढ़ी कीमतों को देखते हुए पेट्रोलियम उत्पादों पर 25 फीसदी अधिभार लगाने के पहले भाजपा समेत तमाम विपक्षी दलों से भी मशविरा किया था।

 उसने भाजपा से मिलने वाले मशविरे के बाद रसोई गैस को अवश्य इस अधिभार के दायरे से बाहर रखा था।

 इस प्रकार यह कड़ा फैसला बिना किसी खास दिक्कत के लागू किया जा सका।

 प्रधानमंत्री नरेंद्र मोदी भी ऐसा कर सकते थे।

 लेकिन उन्होंने ऐसा नहीं किया और कहा जा सकता है कि अब वह इसकी राजनीतिक कीमत चुका रहे हैं।

 इसकी वजह से जीएसटी की समयसीमा भी जोखिम में आ गई है।

, लाभ का अतिरंजित अनुमान: अब तक यह स्पष्टï हो चुका है कि विमुद्रीकरण की मदद से काले धन का केवल छोटा सा हिस्सा ही चलन से बाहर होगा जो नकदी के रूप में रखा गया था।

 जिस नकदी का विमुद्रीकरण किया गया उसका तीन चौथाई हिस्सा पहले ही चलन में आ चुका है और आने वाले दिनों में शेष राशि भी चलन में आ जाएगी।

 नया कर कानून लोगों को इस बात के लिए प्रेरित करेगा कि वे काला धन एकत्रित करें और बाद में माफी योजनाओं के आने पर इसकी घोषणा करें।

 इससेे सरकार के दावे को भी विश्वसनीयता मिलती है।

 परंतु चार-पांच लाख करोड़ रुपये मूल्य की नकदी को चलन से बाहर करने का अनुमान अतिरंजित था।

 सरकार की इस नकदी का इस्तेमाल गरीबों के हित में करने की योजना भी ठोस नहीं है।

, खासतौर पर यह देखते हुए कि केंद्रीय बैंक ने स्पष्टï कर दिया है कि जब तक इस नकदी की जवाबदेही सुनिश्चित नहीं होती है तब तक ऐसा कुछ भी संभव नहीं।

 अनौपचारिक ऋण व्यवस्था का उदय: अब तक केवल एक चौथाई विमुद्रीकृत रकम ही बैंकों से नकद निकासी के जरिये वापस व्यवस्था में आई है।

 इसके परिणामस्वरूप नकदी की भीषण दिक्कत बनी हुई है।

 एक ओर जहां अनेक लोग इलेक्ट्रॉनिक भुगतान का तरीका अपना रहे हैं ताकि वे नकदी की कमी के संकट से पार पा सकें, वहीं अनौपचारिक ऋण आपूर्ति की व्यवस्था भी समांतर तैयार हो गई है।

 खासतौर पर गांवों, कस्बों और शहरों के असंगठित क्षेत्र में ऐसा देखने को मिला है।

 इस बात पर करीबी नजर रखनी होगी कि यह व्यवस्था किस प्रकार विकसित होती है या फिर यह धीरे धीरे ऑनलाइन भुगतान के साथ कम होती जाती है।

 इलेक्ट्रॉनिक वॉलेट कंपनियों का विस्तार काफी हद तक इस पर निर्भर करेगा।

, रियायत एवं कर निरीक्षकों के बढ़ते अधिकार: सरकार ने दुकानदारों और ग्राहकों के इलेक्ट्रॉनिक भुगतान के तौर तरीके अपनाने के लिए कई प्रोत्साहनों की घोषणा की है।

 ये प्रोत्साहन छूट और कर राहत के रूप में हैं।

 ये जहां कामयाब हो सकते हैं वहीं डर यह भी है कि इनके चलते कर व्यवस्था में विसंगति पैदा हो सकती है।

 यह विसंगति ऐसे वक्त में आ सकती है जब सरकार रियायतों और क्षेत्रवार छूटों को खत्म करने की कोशिश में है।

 सबसे बुरी बात यह है कि छूट और रियायतों को खत्म करना मुश्किल होगा क्योंकि लोगों को इनकी आदत लग सकती है।

 एक डर यह भी है कि कर निरीक्षकों का राज जोर पकड़ेगा।

, नकदीरहित लेनदेन पर ध्यान केंद्रित करने से काले धन पर प्रहार संबंधी मूल दावा कमजोर पड़ सकता है: यह संभवत: सबसे बड़ी चुनौती है।

 कालेधन से लड़ाई तब तक समाप्त नहीं हो सकती है जब तक कि सरकार अचल संपत्ति के लेनदेन में स्टांप शुल्क कम करने, सर्किल दरों को बाजार कीमतों के अनुकूल बनाने, राजनीतिक दलों के चंदे का खुलासा अनिवार्य करने और राजनीतिक दलों को सूचना के अधिकार के दायरे में लाने, जीएसटी लागू करने तथा कर दरों और रियायतों में कमी करने जैसे अन्य संबंधित कदम नहीं उठाती है।

, – ए के भट्टाचार्य।

सौजन्य – बिजनेस स्टैंडर्ड।

