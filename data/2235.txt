महंगाई के साथ निवेश संतुलित कैसे करेंगे।

 (दैनिक भास्कर : Editorial)।

 =": #0000;"महंगाई के कारण ईएमआई बढ़ जाती है जब महंगाई बहुत अधिक होती है, तो वह आपके निवेश बचत को खत्म करने लगती है।

 जब भी रिजर्व बैंक या सरकार महंगाई को काबू में करने का कोई फैसला लेते हैं, तब अनेक लोग निवेश को संतुलित या रीबैलेंस करने लगते हैं, जानिए कैसे-, किसी भी निवेश पर जो रिटर्न मिलता है, वह सीधे तौर पर महंगाई से प्रभावित होता है।

 यदि महंगाई बहुत अधिक है तो रिटर्न भी उतने ज्यादा घटेंगे।

 उदाहरण के लिए यदि फिक्स्ड डिपॉजिट पर रिटर्न 7 फीसदी है और महंगाई की दर 6 फीसदी है तो आपका निवेश केवल 1 फीसदी से ही बढ़ेगा।

 यदि इसमें टैक्स भी जोड़ लें तो बजाय कमाने के आपको एफडी में लगाए पैसे में नुकसान हो रहा है।

 लंबी अवधि में इसी परिस्थिति में महंगाई आपके निवेश और बचत को खत्म कर देती है।

 यही कारण है कि आपको निवेश के ऐसे विकल्प तलाशने होते हैं, जो महंगाई होने के बाद भी आपको अच्छे रिटर्न हासिल करा सकें।

, संतुलनकी जरूरत क्यों- जबभी महंगाई बढ़ती है सबसे ज्यादा असर फिक्स्ड इनकम पर ही पड़ता है।

 बॉण्ड्स के रिटर्न, फिक्स्ड इनकम की सिक्युरिटीज की कीमतें, दोनों में ही उतार-चढ़ाव उस ब्याज दर के घटने- बढ़ने से प्रभावित होता है, जो रिजर्व बैंक महंगाई को थामने के लिए घटाती-बढ़ाती रहती है।

 फिक्स्ड इनकम में रिटर्न सिक्योरिटीज की कीमतों से संबंधित रहते हैं।

 लम्बी अवधि के बॉण्ड्स और छोटी अवधि की सिक्योरिटीज में रिटर्न ब्याज दरों के सामान ही काम करता है।

 पिछले कुछ समय में यही हुआ है, जब भी ब्याज की दरों को बढ़ाया गया है।

 फिर भले ही एफडी की दरें हो, एनसीडी या लघु बचत योजनाओं की।

 जब ब्याज दरें बढाई गई तो बैंक एफडी 9 फीसदी तक ब्याज देने लगीं और एनसीडी 11-12 फीसदी।

 डेब्ट म्युचुअल फंड जैसे अल्ट्राशॉर्ट टर्म लिक्विड फंड, जो कम अवधि की फिक्स्ड इनकम सिक्योरिटीज में पैसा लगाते हैं, ब्याज दरों के बढ़ने पर ज्यादा रिटर्न देते हैं जो हुआ भी।

 इनमें करीब 9 फीसदी तक का रिटर्न मिला है।

 दूसरी ओर लॉन्ग टर्म सिक्योरिटीज़ जैसे सरकारी प्रतिभूति या कॉर्पोरेट बॉण्ड्स की ट्रेडिंग ब्याज दर बढ़ते ही कम दरों पर होने लगती है।

 यह लॉन्ग टर्म डेब्ट फंड को अनाकर्षक बना देते हैं।

 उसका उलट तब होता है, जब रिजर्व बैंक ब्याज की दरों को महंगाई कम होते ही घटाने लगता है।

 जैसे ही ब्याज दर घटती है पुरानी सिक्योरिटीज़ आकर्षक हो जाती है, क्योंकि इनमें ज्यादा ब्याज मिलता है।

 इसके अलावा छोटी अवधि की सिक्योरिटीज़ पर ब्याज दरें घटने लगती है, इसलिए फिक्स्ड डिपॉजिट, एनसीडी और शॉर्ट टर्म डेब्ट म्युचुअल फंड पर रिटर्न निवेशकों के लिए आकर्षक नहीं रह पाते हैं।

 अल्प बचत योजनाएं अब सरकारी प्रतिभूति की दरों से जुड़ी रहती हैं, ऐसे में इन पर भी इस अवधि में कम रिटर्न रहने की उम्मीद है।

 उदाहरण के तौर पर इसका असर टैक्स फ्री बॉण्ड्स पर देखने को मिल रहा है, जिसमें ब्याज दरें 7-7.5 फीसदी घट चुकी है, जो पिछले वर्षों में 8 फीसदी से अधिक थी।

 रिजर्व बैंक के ब्याज दर घटाते ही बैंक एफडी पर ब्याज दरें घट रही हैं।

 दूसरी ओर गिल्ट और इनकम फंड्स पर रिटर्न बढ़ जाता है।

, यह केवल फिक्स्ड इनकम मार्केट में ही नहीं होता, वरन इक्विटी में भी महंगाई का असर होने लगता है।

 जब महंगाई बढ़ने लगती है तो कंपनियों की पैसा जुटाने की लागत बढ़ जाती है।

 कुछ समय तक इन कंपनियों के शेयरों की स्थिति डगमगाती है, लेकिन लंबी अवधि में ये अच्छे रिटर्न देने की क्षमता रखती हैं।

 ये सभी स्थितियां यह बताती हैं कि जब भी ऐसे हालात बनते हैं तो निवेश पोर्टफोलियो संतुलित कर लेना चाहिए-, संतुलनके तरीके- महंगाईके साथ ब्याज दरों में घट-बढ़ फिक्स्ड इनकम के लिए अच्छा अवसर प्रदान करती है।

 अगर आपका निवेश 10-15 साल के लिए है तो आपको पोर्टफोलियो ज्यादा बदलने की जरूरत नहीं पड़ेगी, सिवाय अगर एसेट एलोकेशन बदल गया हो तब।

 लंबी अवधि के निवेश जैसे ईपीएफ और पीपीएफ तो अच्छा रिटर्न देंगे, लेकिन अगर आप 3 से 5 साल के लिए निवेश करते हैं तो आपको अपने निवेश पर सोचने की जरूरत पड़ेगी, क्योंकि जो रिटर्न पहले 3-5 साल में मिल चुके हैं वो शायद अगले 3-5 साल में मिलें।

, सौजन्य :- दैनिक भास्कर, 27.10.2015, जितेंद्र सोलंकी (फाइनेंशियल प्लानर्स गिल्ड ऑफ इंडिया)।

