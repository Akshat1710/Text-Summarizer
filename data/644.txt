नोटबंदी विकास नहीं, करेक्शन का मॉडल (पत्रिका)।

पत्रिका की ओर से आयोजित वार्षिक झाबरमल्ल व्याख्यानमाला के दौरान अर्थक्रांति के निदेशक और संपादक अनिल बोकिल ने भारतीय अर्थव्यवस्था के मॉडल और नोटबंदी पर अपने विचार रखे,, यहां पढि़ए उनके संबोधन के संपादित अंश…, नोटबंदी के साथ हमारा संबंध भी जुड़ गया है।

 क्यों जुड़ गया है, यह शायद पूरी तरह संयोग की ही बात है।

 18 साल से पब्लिक डोमेन में हम यह विषय लाते रहे हैं।

 इससे पहले भी सभी सरकारों से बातें होती रहीं।

 आज व्यवस्था में जितना बदलाव आ रहा है, उसमें वह प्रश्नों से घिर चुकी है।

 सबको अपने-अपने क्षेत्रों में लग रहा है कि यह क्षेत्र सुरक्षित नहीं बचा है, बहुत बिगड़ गया है।

 न्यायिक क्षेत्र हो, मेडिकल क्षेत्र हो या इंजीनियर हो या कोई और।

 सबको लगता है कि अपना क्षेत्र बहुत बिगड़ गया है।

 बुुजर्ग हताश हो रहे हैं कि इस देश में बदलाव आएगा ही नहीं।

 मीडिया में भी क्या हो गया है।

 वो भी कितना भ्रष्ट हो गया है।

 उस पर भी कितने दबाव आ रहे हैं।

विज्ञापन का संतुलन कैसा है।

 शिक्षा क्षेत्र में देखेंगे तो भी यही आक्रोश दिखेगा।

 हमें लगता है कि मेरा भारत कैसा हो गया है पिछले 40-50 वर्षों के अंदर।

 पर भारत के नागरिकों की वृत्तियों में बदलाव नहीं आया है।

 बदलाव व्यवस्था में आया है।

 पर सारी व्यवस्था क्यों चरमरा रही है।

 इसका आसान उत्तर ढूंढने लगें तो यह पैसे में मिलता है।

 पैसे से जो व्यवस्था चल रही है, वह पैसा ही भ्रष्ट हुआ है।

 जहां भी यह पैसा छूएगा, उसे भ्रष्ट करेगा।

 हम अपने-अपने दायरे में रास्ते ढूंढ रहे हैं।

सब सोच रहे हैं कि पैसे ने सारी चीजें खराब करके रखी है।

 यहां थोड़ा अर्थशास्त्रियों का संबंध आता है।

 हमारे एनजीओ का काम तो यह था ही नहीं।

 इस देश में 90 फीसदी लोग संपत्ति के निर्माण और वितरण से जुड़े होते हैं।

 पर सभी लोगों में जड़ता आ गई।

 सोच में जड़ता आ गई है कि अर्थव्यवस्था हमारी सोचने की बात नहीं है।

 यह तो विशेषज्ञों की बात है।

 आखिर इस देश में ऐसा क्या हुआ, जो कि 5000 साल पुरानी सभ्यता से चला आ रहा था, उसमें समझ नहीं रही।

 ऐसा कैसे हुआ।

 धर्म, अर्थ काम और मोक्ष।

 ये स्तंभ तो हमारे तत्व ज्ञान के रहे हैं।

 तो फिर भ्रम कहां है।

नोट तो महज माध्यम है।

जब हम मॉडर्न इकोनॉमी की बात करे तो इसका मतलब सिर्फ अर्थशास्त्र ही नहीं है।

 अर्थशास्त्र तो पैसे का है ही नहीं, यह तो संसाधनों का शास्त्र है।

 उसका एक डेरिवेटिव है फाइनेंस, यह पैसे का शास्त्र है।

 पर अभी अर्थशास्त्र और वित्तशास्त्र में भ्रम हो गया है।

 संपत्ति के दो भाग होते हैं – धन और द्रव्य।

 धन, जिसको सब इस्तेमाल कर सकते हैं।

 द्रव्य है लिक्विडिटी।

 यह विनिमय का माध्यम है।

जैसे 100 रुपए के नोट को हम खा नहीं सकते, वह माध्यम है।

 वस्तु और माध्मय में फर्क है।

 पर यहीं सबसे बड़ी गलती हो रही है।

 नींव में ही समस्या है।

 हम कृषि संस्कति से आते हैं।

 हमारी भौगोलिक परिस्थिति की वजह से हमें कृषि व्यवस्था मिली।

 हमें फूड सिक्योरिटी मिली।

 बायोडायवर्सिटी मिली।

 12 माह बहने वाली नदियां मिलीं।

 हमें प्रकृति के साथ संघर्ष की जरूरत ही नहीं हुई।

 प्रकृति से झगड़ा करने नहीं पड़ा तो हमारे दिमाग छोटे हो गए और दिल बड़े हो गए।

 बाहर के संघर्ष छोटे हुए तो चिंतन बड़ा हो गया।

प्रकृति के अधिक वरदान की वजह से हमारी दक्षता चली गई।

 इसके विपरीत यूरोप की सभ्यता पैदा हुई।

 वहां 9 महीने ठंड की स्थिति ने प्रकृति से झगड़ा करके जिंदा रहना सिखाया।

 उन्हें बहुत ऊर्जा की जरूरत थी।

 बहुत मेहनत से कमाई करनी पड़ती थी तो बाटंने का चलन नहीं रहा।

 वहां दिमाग बड़ा हो गया, दिल छोटा हो गया।

ऊर्जा की जरूरत में तकनीक विकसित हो गई।

 दिशा देने वाले तत्व ज्ञान विकसित हो गया।

 वहां इंजन तैयार हो गया और यहां स्टीयंिरंग।

 हमारे यहां प्रतिस्पर्धा नहीं है।

 हमारा अर्थशास्त्र किसान, कृषि-अनाज का अर्थशास्त्र था, वो सिर्फ खाने के लिए नहीं था।

 इसका इस्तेमाल बार्टर में होता था।

 रियल वैल्यू के बदले रियल एक्सचेंज करते थे।

 गांवों की सेवाएं किसानों की पैदाइश पर चलती थी।

 अनाज ही सर्कुलेशन का माध्यम था, इसलिए किसान राजा था।

 अभी एक्सचेंज का माध्यम किसान से बैंक की ओर शिफ्ट हो गया।

 किसान को समझ ही नहीं आया कि वह कब ‘व्यर्थ’ हो गया।

अब डब्ल्यूटीओ में गेहूं बाहर से आ रहा है।

 भारत में किसान की शक्कर को कौन पूछेगा, जब पाकिस्तान और ब्राजील से सस्ती शक्कर आ जाएगी।

 अभी हम 55 फीसदी कृषि पर निर्भर हैं।

 पर अंग्रेजों के जाने के बाद 90 फीसदी कृषि की दुर्दशा हो गई।

 वह इस वजह से हो गई कि हम मीडियम ऑफ एक्सचेंज को समझ नहीं पाए।

 पैसा सिर्फ माध्यम था।

03 रुपए की कीमत 1000।

सबसे गंभीर समस्या मैं आपसे साझा करने जा रहा हूं।

 पर्यावरण (इकोलॉजी) और इकोनॉमी किस तरह जुड़े हैं।

 अर्थशास्त्र संसाधनों का शास्त्र है, इकोलॉजी सोर्सेज (स्रोतों) का विज्ञान है।

 प्रकृति ने जो पानी, हवा, पेड़, पशु-पक्षी पैदा किए हैं, वह इकोलॉजी का हिस्सा हैं।

 आदमी स्रोतों से अनुसंधान करके अपनी जीवनशैली के लिए चीजें तैयार करता है, वह संसाधन होता है।

 कोई भी संसाधन साधन के बिना नहीं बन सकता।

 कोई भी चीजें पैदा और नष्ट नहीं हो सकतीं, केवल स्वरूप ही बदलता है।

 आम आदमी का सबसे बड़ा संसाधन है – पैसा।

 वह कोर्ई भी सोर्स से जुड़ा नहीं है।

यह कागज का टुकड़ा जिस पर लिखा है, ‘मैं धारक को 100 रुपए अदा करने का वचन देता हूं।

’ इसके पीछे है हमारी संवैधानिक ताकत।

 सरकार ने आरबीआई को यह ताकत दी है।

 उसे कहा कि अर्थशास्त्र में संतुलन के लिए जो भी लिक्विडिटी चाहिए तो बनाइए।

 आरबीआई के अपने मॉडल हैं।

 अभी देश 07 फीसदी की रफ्तार से ग्रोथ कर रहा है तो सात फीसदी मनी सप्लाई बढ़ाइए।

 मुद्रास्फीति दर को नियंत्रित करके पैसे को नियंत्रित कीजिए।

 यह पूरी तरह एक गणितीय मॉडल सहै।

जब 08 नवंबर 2016 को नोटबंदी हुई थी, तब हमारे देश में जो 1000 रुपए का नोट था उसकी इंट्रिङ्क्षजक वैल्यू (यथार्थ मूल्य) 3 रुपए (प्लस-माइनस) थी, पर उसकी एंडोर्स वैल्यू है 1000 रुपए था।

 इतनी बड़ी मिथ्या आदमी के जीवन में कभी नहीं आई।

 पूरी दुनिया में पैसे की जो परिभाषा थी, उसके हिसाब से वह विनिमय का माध्यम भर था।

माध्यम और वस्तु में फर्क है, दोनों चीजों को सब इस्तेमाल कर सकते हैं पर सिर्फ एक फर्क है, वस्तु आप कब्जे मे रख सकते हैं।

 पर माध्यम इस्तेमाल हो सकता है इसे कब्जे में नहीं रखा जा सकता।

 अभी मान लीजिए, 100 रुपए का नोट हमारी जेब में रखा हुआ है, वह कब्जे में है इसलिए वह वस्तु बन गई है।

 अभी लोगों की जेब में पैसा पड़ा हुआ है पर जब बैंको में पैसा नहीं हो तो किसान आत्महत्या करता है।

 यही नोट बैंक अकाउंट में होते तो माध्यम बन जाते।

जिसको चाहिए, वह बैंक को दे देता।

 बैंक पैसे का वितरण करता।

 पर हमने पैसे को सीज़ करके जेब में रखा हुआ है।

 आज ये मजबूरी इतनी बड़ी हो गई है।

 इसलिए मैं व्याख्या करने जा रहा हूं।

 मार्केट इकोनॉमी में दो जाति होती हैं।

 पहली, ग्राहक, जो भगवान होता है।

 और दूसरी भिखारी, जो सबसे नीचा होता है।

 जिसे मार्केट नहीं चाहता है।

 दोनों के पास मांग होती है।

 पर फर्क यह होता है कि एक के पास खरीद क्षमता होती है और दूसरे के पास नहीं।

 ग्राहक के बिना मार्केट चल नहीं सकता और भिखारी के साथ मार्केट नहीं चल सकता।

 नोटबंदी से पहले इतनी बड़ी वैल्यू का पैसा हम जेब में रखे हुए थे।

 देश की 130 करोड़ लोगों की आबादी में अगर ये नोट नीचे नहीं जाएंगे तो देश की क्या हालत होगी।

 डिजिटल मनी सार्वजनिक लाइब्रेरी की तरह होती है।

 यह सोशल डोमेन में जाती है।

 तब वह माध्यम बनती है।

हमारे देश की सबसे पहली समस्या दारिद्रय है।

 पूर्व राष्ट्रपति एपीजे अब्दुल कलाम आजाद ने एक बार पूछा था देश की सबसे अहम समस्या क्या है, गुजरात में एक स्कूल की लड़की ने जवाब दिया था – गरीबी।

 अगर आपके पास माध्यम (रुपया) नहीं आएगा तो जाएगा कहां।

 माध्यम कमाने की चीज नहीं है, वह इस्तेमाल की चीज होती है।

 हम हवा को इस्तेमाल करते हैं।

 ‘यू•ा एंड लिव इज ए मीडियम।

 ‘यूज एंड रिटेन इ•ा कमोडिटी।

’ अगर रुपए को कमोडिटी बनाकर रखेंगे तो वह नीचे नहीं जाएगा तभी देश में भिखारी बढ़ेंगे।

सभी वस्तुओं को हमने नोटों में बदल कर रखा था, यह पहली समस्या है।

 दूसरी समस्या है कि हमने नकद में लेनदेन किया तो इसको ट्रैक नहीं किया जा सकता और कोई नहीं बता सकता कि ये पैसा कहां से आया।

 यह अपारदर्शी और अनकाउंटेड होता है।

 पूरी दुनिया में बैंकों में पैसा भरा पड़ा है, नोटों में नहीं है जबकि अपने देश में उल्टा हो रहा है यहां पैसा बैंकों में नहीं है और नोटों में भरा पड़ा है।

 पैसा बैंकों में लाने के लिए बैंक डिपोजिट पर ब्याज देता है।

 यह करीब 8-9 फीसदी होता है और बैंक कम से कम 11 फीसदी में लोगों का वापस पैसा देता है।

 02 फीसदी तो बैंक चलाने के लिए चाहिए।

 ये गंभीर समस्या है।

आज दुनिया के समक्ष दो चिंताएं हैं जिन्होंने हमे ग्लोबल बना दिया है।

 एक जलवायु परिवर्तन और दूसरा है आतंकवाद।

 हमारे देश में दोनों आ गए हैं।

 ये सभी समस्याएं अर्थशास्त्र से आ रही हैं।

 नोटबंदी ग्लोबल इकोनॉमी के लिए बड़ा झटका नहीं हैं।

 ग्लोबल इकोनॉमी के लिए बड़ा झटका तब होगा जब 100 अरब डॉलर का विमुद्रीकरण होगा।

 100 डॉलर छापने में सिर्फ 12 सेंट खर्चा आता है।

कैसे होगा बदलाव।

आज हर क्षेत्र में जो है वह उसका इस्तेमाल पैसा बनाने के लिए करता है।

 10-20 फीसदी लोगों के पास सारा धन इकट्ठा हो गया है।

 देश में 70 फीसदी लोग 2 डॉलर के उपभोग में जी रहे हैं।

 तो 1000 और 500 के नोट 86 फीसदी कैसे थे।

 किसी अर्थशास्त्री के पास इसका जवाब नहीं है।

 कालेधन से ही राजनीति और नीति आ रही है तो फिर कैसे होगा ये बदलाव।

 हमारे देश की जरूरत के अनुसार पैसा तैयार नहीं हो रहा है।

 सरकार को जब टैक्स प्रणाली से पैसा पूरा नहीं मिलता है तो वो 1000 के नोट छापती है जिसकी कीमत 3 रुपये पड़ती है।

 नोटों की ताकत पर अब नेता, पुलिस सबकुछ खरीदा जाने लगा है।

नोट की इस बढ़ती ताकत को जब तक रोका नहीं जाता तब तक कुछ नहीं हो सकता।

 नोटबंदी करेक्शन का मॉडल है।

 यह विकास का मॉडल नहीं है।

 ये करेक्शन जब तक नहीं होगा, तब तक विकास नहीं हो सकता है।

 ये करेक्शन बहुत जरूरी था।

 पैसा मीडियम होता है इसलिए इस पर ब्याज लगाना गलत होता है।

 यह इस्लाम का सबसे अच्छा आइडिया है।

 यदि बैंकों में 0 फीसदी दर में नोट में आए तो वह 2 फीसदी में लोगों को दे सकता है।

हम इस इकोनॉमी की भाषा नहीं समझ पाएंगे तो हमारी जनसंख्या हमारे लिए लायबिलिटी बन जाएगी।

 यह भिखारी बन जाएगी।

 इनको ग्राहक बनाना होगा।

 हमारा युवा हमारी ताकत है।

 इनकी क्रय शक्ति बढ़ानी होगी।

 नोटों की पूरी फिजिकल वैल्यू लोगो के पास जाएगी तो भिखारी नहीं, हम ग्राहक बनेंगे।

 इससे ही सुदृढ़ भारत का निर्माण होगा।

 हमारे देश में परिवार ही हमारी ताकत हैं।

 भारत की परिवार व्यवस्था है तब तक हमें कोई नहीं हरा सकता।

 हम सरकार से नहीं, परिवार से उम्मीद करते हैं कि हमारे बच्चे हमें संभाले।

 लेकिन यह युवा पैसे के लिए शहर भाग रहे हैं।

 पैसे को यूटीलिटी की जगह ग्लैमर का रूप दे दिया गया है।

 यही इसका एक कारण है।

सौजन्य – पत्रिका।

