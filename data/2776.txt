दिल से सुनना (हिन्दुस्तान)।

कलह के मूल में बहुत बड़ा हाथ होता है कम्युनिकेशन गैप का।

 किसी का भाव अच्छा होने के बावजूद सिर्फ सही ढंग से दूसरे तक उसे न पहुंचाने के कारण ही मनमुटाव पैदा हो जाते हैं।

 कर्मचारियों के आपसी संबंध, उनके ग्राहकों के साथ संबंध व व्यवस्थापन का कर्मचारियों से संबंध, अक्सर इन्हीं पर लाभ या हानि निर्भर करती है।

, आप लोगों के साथ क्या बात करते हैं, इससे कहीं महत्वपूर्ण है, आप कैसे बात करते हैं।

 नि:शब्द में जो कहा जाता है, संप्रेषित किया जाता है, वह इतना विशाल और इतना ताकतवर होता है कि उसके आगे शब्द बड़े कमजोर साबित होते हैं।

 लेकिन हर व्यक्ति सिर्फ शब्दों पर ही ध्यान देता है, नि:शब्द पर नहीं।

 इसलिए कलह बढ़ती ही चली जाती है और सुलह कभी-कभार रेगिस्तान में हरियाली की तरह प्रकट होती है।

 कलह को शांति में बदलना हो, तो हमें संप्रेषण की कला को सीखना ही होगा।

, थोड़ा दूसरे का ख्याल, उसकी भावदशा के प्रति संवेदनशीलता, उसकी मन:स्थिति के प्रति सहानुभूति, सुनने की कोशिश ये सारे संप्रेषण कला के आधार स्तंभ हैं।

 अमेरिका के अलास्का में एक महत्वपूर्ण विधि विकसित की गई है, जिसे वे कहते हैं: सहृदय सुनना।

 इस तरह का सुनना संप्रेषण का बहुत बड़ा हिस्सा है।

 किसी भी कलह में 50 प्रतिशत मसला हल हो जाता है, यदि लोगों को उनकी बात कहने का मौका दिया जाए और उन्हें सुना जाए।

, सहानुभूतिपूर्ण सुनने का अर्थ है हृदय पूर्वक सुनना।

 दूसरा जब बोल रहा हो, उसे बीच में टोकना नहीं, भीतर ही भीतर असहमत नहीं होना।

 जब आप किसी को दिल से सुनते हैं, तो वे भी आपको सुनने की भावदशा में होंगे।

 यह छोटी सी बात कलह को समाप्त कर देती है।

अमृत साधना, सौजन्य- हिन्दुस्तान।

