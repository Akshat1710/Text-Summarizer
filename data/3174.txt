फिर भी सतर्कता की जरूरत (राष्ट्रीय सहारा)।

जवाहरलाल नेहरू भारतीय संसद में कहा था कि ‘‘यहां तक कि एक बच्चा भी जानता है कि भारत से होकर गुजरे बिना कोई नेपाल नहीं पहुंच सकता।

 इसलिए किसी अन्य देश के साथ नेपाल के उतने घनिष्ठ सम्बन्ध नहीं हो सकते, जितने हमारे साथ।

 हम चाहते हैं कि प्रत्येक राष्ट्र भारत व नेपाल के बीच स्थापित घनिष्ठ भौगोलिक और सांस्कृतिक सम्बन्धों को स्वीकारे।

’ आज भी यही विषयवस्तु भारत-नेपाल सम्बंधों की दिशा और महत्ता सुनिश्चित करती है।

 ऐसे उसे दौर के बाद, जिसमें नेपाल चीन की ओर चले जाने की चेतावनी दे चुका हो, नेपाल के प्रधानमंत्री केपी शर्मा ओली भारत यात्रा सही अर्थो में महत्त्वपूर्ण तो है।

 लेकिन भारत-नेपाल सम्बंध 1950 के दशक से ही नरम-गरम रहे हैं, इसलिए यह निष्कर्ष निकालना अनुचित होगा कि नेपाल अपनी सभी गलतफहमियों को दूर कर आगे की ओर बढ़ेगा।

, अक्टूबर 2015 में प्रधानमंत्री का पद संभालने के बाद ओली की यह पहली विदेश यात्रा है, जिसमें उनका 77 सदस्यीय प्रतिनिधिमंडल के साथ आना यह संकेत करता है कि वे भारत के साथ नई संभावनाओं की खोज में आए हैं।

 यही वजह है कि ओली ने विदेश मंत्री सुषमा स्वराज के साथ अपनी मुलाकात में यह कहने में कोई देरी नहीं की कि नेपाल भारत का एक ‘‘भरोसेमंद’ दोस्त है और हमेशा बना रहेगा।

 ओली ने सुषमा से कहा कि वह ‘‘संबंधों में आगे बढ़ना चाहते हैं, जो मानवनिर्मित नहीं हैं बल्कि पूरी तरह से प्रति निर्मित एवं सभ्यतागत हैं।

’ प्रधानमंत्री नरेन्द्र मोदी ने अपनी नेपाल यात्रा के दौरान कहा था कि ‘‘भारत और नेपाल के बीच गहरे और नजदीकी रिश्ते हैं।

 नेपाल परेशान रहेगा तो भारत चैन की नींद नहीं सो सकता।

 हमारे बीच ज्यादा दूरी नहीं है, फिर भी यहां आने में 17 साल लग गये..।

’ उस समय ऐसा लगा था कि प्रधानमंत्री के ये शब्द नेपाल को भावनात्मक रूप से स्पंदित करेंगे।

 लेकिन ऐसा नहीं हुआ, बल्कि नेपाल में आए भूकम्प के समय मदद करने में भारत ने ऐसी तत्परता दिखायी मानों नेपाल भारत का एक इंटीगल्र पार्ट हो, लेकिन मधेसी आंदोलन के समय नेपाल की सोशल मीडिया पर ‘‘गो बैक इंडिया’ और ‘‘बैक ऑफ इंडिया’ का उछलना यह दिखाता है कि काठमांडो की संवेदनशीलता नई दिल्ली के प्रति उतनी नहीं है, जितनी की नई दिल्ली की है।

, दरअसल, नेपाल ‘‘स्मॉल स्टेट सिंड्रोम’ और ‘‘लैंड लॉक्ड सिंड्रोम’ से ग्रस्त है और इसी वजह से वह भारत के साथ हमेशा ही चीन को सामने रखकर सौदेबाजी करना चाहता है।

 नेपाल का नेतृत्व प्राय: यह कहते हुए देखा जाता है कि नेपाल भारत का यस मैन नहीं है।

 अगर भारत की ऐसी मंशा नहीं है या वह ऐसा नहीं कर रहा है तो फिर नेपाल की तरफ से भारत पर ऐसे आरोपों की वजह क्या है।

 भारत लगातार नेपाल को ऊर्जा सहयोग, आपदा प्रबंधन सहयोग, मानवीय सहायता तथा आर्थिक मदद करता रहता है लेकिन इसके बावजूद नेपाल कुछ आगे बढ़ने के बाद कुछ डिग्री उलटी दिशा में घूम जाता है।

 आखिर इसकी वजह क्या है।

 जब इसकी सही वजह को केंद्र में नहीं रखा जाता है, तब स्थायित्व की अपेक्षा आभासी ही रहेगी।

 इसका सबसे बेहतर उदाहरण नेपाल में आए भूकम्प पर भारत का सक्रिय सहयोग और इसके कुछ समय पश्चात नए संविधान के प्रावधानों को लेकर चले मधेसी आंदोलन के दौरान नेपाल की भारत के प्रति प्रतिक्रिया के रूप में देखा जा सकता है।

, हालांकि प्रधानमंत्री नरेन्द्र मोदी ने नई दिल्ली में पुन: संवेदनात्मक शब्दों द्वारा नेपाल को स्पंदित करने की कोशिश की है।

 नेपाल के प्रधानमंत्री केपी शर्मा की नई दिल्ली यात्रा के दौरान उन्होंने संयुक्त वार्ता में कहा कि पिछले वर्ष नेपाल को भीषण भूकंप का सामना करना पड़ा।

 इससे तबाही नेपाल में हुई, लेकिन तकलीफ भारत को भी हुई।

 इसके साथ ही, उन्होंने कुछ बिंदु और भी रखे; जिनमें प्रमुख हैं- भारत की आर्थिक प्रगति नेपाल की संपन्नता का सहज मार्ग बन सकती है; नेपाल की स्थिरता से भारत की सुरक्षा जुड़ी हुई है; नेपाल में शांति, स्थिरता, समृद्धि हमारा साझा लक्ष्य है और भारत और नेपाल केवल पड़ोसी देश नहीं हैं, बल्कि इनका सदियों पुराना नाता है, जो इन्हें सामाजिक, आर्थिक, सांस्कृतिक और धार्मिक रूपसे जोड़ता है।

 नेपाल की स्थितियां अन्य देशों से इस मामले में भिन्न हैं क्योंकि वहां चीन भारत को काउंटर करने की रणनीति पर लगातार काम कर रहा है।

 अहम बात है कि नेपाल में माओवाद के उदय और मूलधारा की ताकत हासिल करने के साथ-साथ चीन भी नेपाल में अहम भूमिका में आता चला गया।

 उसने नेपाल में माओवादियों के जरिए ‘‘स्ट्रेटजिक फ्रेमवर्क’ काफी पहले ही निर्मित कर लिया था और अब वह उसे विकसित कर भारत के विरुद्ध प्रयुक्त करना चाहता है।

 चीन नेपाल में ‘‘ट्रैक-2 डिप्लोमैसी’ के जरिए मंडारिन और रेनमिनबी को एक साथ प्रवाहित कर अपना प्रभाव बढ़ाने तथा भारत को नेपाल में स्ट्रैटेजिक रूप में कमजोर करने की रणनीति पर लम्बे समय से काम कर रहा है।

, चूंकि भारत की ट्रैक 2 डिप्लोमैसी से लेकर स्ट्रैटेजिक फ्रेमवर्क तक में मधेसी निर्णायक चर साबित हो सकते हैं, इसलिए मधेसियों को कमजोर किया गया।

 आरम्भ में प्रधानमंत्री ओली भी चीनी के पक्ष में वैचारिक प्रक्षेपण से ग्रस्त दिखे थे, जो उनकी विचारधारा और पार्टी लाइन के हिसाब से अपेक्षित भी था, इसलिए कुछ समय के लिए यह लगने लगा था कि नेपाल का झुकाव चीन की ओर ज्यादा बढ़ सकता है।

 लेकिन उनके द्वारा अपनी पहली विदेा यात्रा के लिए भारत का चुनाव बदलते नजरिए का संकेत माना जा सकता है।

फिलहाल नेपाली प्रधानमंत्री के इस यात्रा के दौरान भारत-नेपाल के बीच 9 समझौते हो चुके हैं; जिनमें भूकंप के बाद पुनर्निर्माण के लिए 25 करोड़ डॉलर के भारतीय अनुदान के उपयोग, नेपाल के तराई क्षेत्र में सड़क के बुनियादी ढांचे के सुधार, सांस्कृतिक साझेदारी, काकरबित्ता बांग्लाबांध करिडोर के माध्यम से नेपाल और बांग्लादेश के बीच पारगमन, विशाखापत्तनम बंदरगाह का संचालन और विशाखापत्तनम से तथा यहां के लिए रेल परिवहन का संचालन ..आदि शामिल हैं।

, लेकिन ये दोनों देशों के मध्य सामान्य हितों के ही समझौते हैं, जिन्हें सामरिक हितों या भविष्य की मजबूत आधारशिला के रूप में नहीं देखा जा सकता।

 इसके लिए जरूरी होगा कि भारत नेपाल को लेकर ‘‘प्री एक्टिवनेस’ पर चले और यह एक्टिवनेस आधारभूत अध्ययनों व भारतीय आवश्यकताओं से जुड़े आयामों द्वारा संयोजित हो।

 आज नेपाल में चीन के समर्थक के रूप में एक बड़ा वर्ग और बड़ी राजनीतिक जमात (अब तो राष्ट्राध्यक्ष और शासनाध्यक्ष भी) मौजूद हैं, इसलिए भारत को नेपाल को लेकर अधिक संजीदा होना पड़ेगा।

 हालांकि नेपाल के प्रधानमंत्री का यह कहना कि उनकी गलतफहमी अब दूर हो गई है।

 लेकिन नेपाल में इस तरह की गलतफहमियां उसके उत्तर से प्रक्षेपित होती हैं, इसलिए यह मान लेना के यह स्थायी रूप से दूर हो गई हैं, कुछ हद तक नासमझी ही होगी।

,  , सौजन्य:- राष्ट्रीय सहारा,22.02.2016,डॉ. रहीस सिंह।

