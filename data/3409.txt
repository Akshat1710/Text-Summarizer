अम्मा की विरासत में शशिकला और पन्नीरसेल्वम में किसे ताकत।

 (बिजनेस स्टैंडर्ड)।

अब यह फैसला ज्यादा जल्द लिया जाएगा कि वे सही हैं या गलत।

 जयललिता की बीमारी ने तमाम फैसलों को ठंडे बस्ते में डालने पर मजबूर कर दिया था।

 चेन्नई पोर्ट-मदुरावोयाल एलिवेटेड एक्सप्रेसवे ऐसी ही एक परियोजना थी।

 लगभग 17 किलोमीटर लंबी यह परियोजना करुणानिधि सरकार का सपना थी।

 मगर अन्नाद्रमुक के विरोध के कारण यह कई वर्षों तक अटकी रही और विरोध का आधार यही रहा कि किनारे के बजाय कोउम नदी पर बनाए जाने वाले तटबंध से आसपास के इलाकों में बाढ़ का खतरा बढ़ सकता है।

पिछले साल अक्टूबर में करुणानिधि ने आरोप लगाया कि अदाणी समूह की मदद के लिए असल में इस परियोजना को अटकाया जा रहा है क्योंकि अदाणी ने एन्नोर के निकट कट्टïुपल्ली बंदरगाह का अधिग्रहण किया है और यह एक्सप्रेसवे बनने से उनकी कारोबारी संभावनाएं बिगड़ जाएंगी।

 मगर पिछले हफ्ते ही ओ पन्नीरसेल्वम (ओपीएस) के नेतृत्व वाली राज्य सरकार ने केंद्रीय भूतल परिवहन एवं राजमार्ग मंत्रालय को पत्र लिखा है कि राज्य सरकार इस परियोजना का समर्थन करने के लिए तैयार है।

 परियोजना को लेकर प्रतिबद्घता जताने का यह पहला चरण होता है।

 साथ ही इससे तमिलनाडु और केंद्र सरकार के बीच नए संबंधों का भी संकेत मिलता है।

 जयललिता की अगुआई में तो राज्य सरकार खुद को स्वायत्त गणतंत्र मानती थी।

, मगर क्या खुले-दिमाग से आगे बढऩे की यह रणनीति कायम रह पाएगी।

 ऐसे में जब शशिकला जयललिता के राजनीतिक (और वित्तीय) साम्राज्य पर काबिज होने की तैयारी कर रही हैं तो क्या सी पोन्नयां जैसे पार्टी के पुराने दिग्गज शशिकला के उत्कर्ष को सहर्ष स्वीकार कर पाएंगे, वह भी तब जब शशिकला के बचाव के लिए अब जयललिता इस दुनिया में नहीं रहीं।

 क्या वक्त के साथ ओपीएस और अन्य भी खुद को और सशक्त नहीं बनाएंगे।

 इससे और गड़बड़ी की अपेक्षा करनी चाहिए।

 खुफिया जानकारियां जुटाते हुए जयललिता ने बड़ी सख्ती से शासन किया।

, उनका खुफिया तबका मंत्रियों की सारी जानकारियों से उन्हें वाकिफ कराता था, जिससे उन्हें साधे रखने में सहूलियत होती थी।

 ऐसे में कोई हैरानी की बात नहीं कि वर्ष 2012 में एक खुफिया अधिकारी को हटा दिया गया था क्योंकि जयललिता को लगा कि वह उन्हें गुमराह कर रहा है और शशिकला के एक रिश्तेदार को पोएस गार्डन से बाहर कर दिया गया, जो कभी वापस नहीं लौटा।

 जयललिता पार्टी और सरकार दोनों की कमान संभाले हुए थीं।

 अब, नए-नए आजाद मंत्री काफी हद तक अपनी मर्जी के मुताबिक काम करेंगे।

 लिहाजा दुरभिसंधियों और साठगांठ में खासी तेजी आने की आशंका है और इसमें एकल खिड़की व्यवस्था खत्म हो जाएगी।

 अब यह देखना होगा कि अन्नाद्रमुक की महासचिव बनने के कगार पर खड़ीं शशिकला किस तरह काम करती हैं।

, दूसरी ओर तमिलनाडु में प्रशासनिक ढांचा काफी हद तक संस्थागत है।

 लिहाजा, अफसरशाही का नियंत्रण बदस्तूर कायम रहेगा।

 मगर इससे कौन फायदा उठाएगा।

 पार्टी प्रमुख के रूप में शशिकला या बतौर मुख्यमंत्री ओआरपी।

 साथ ही सेवानिवृत्त आईएएस अधिकारी शीला बालकृष्णन की अगुआई वाले ‘कॉलेजियम’ का क्या होगा, जिन्होंने जयललिता की बीमारी के दौरान सलाहकार की भूमिका निभाई थी।

 क्या यह भंग कर दिया जाएगा या फिर यह और मजबूत होगा।

, अन्नाद्रमुक के सामाजिक आधार को लेकर भी कुछ प्रश्न उठे हैं।

 पार्टी को सबसे ज्यादा सीटें कोयंबटूर-नमक्कल-सलेम क्षेत्र से मिली हैं, जहां गौंडर जैसी अन्य मध्यस्थ जातियों का दबदबा है।

 छह बार से विधायक और तीसरी बार मंत्री बने के के ए सेगोट्टिïयां गोबिचेट्टिïपल्यम के बेताज बादशाह हैं और खुद को अन्नाद्रमुक के वफादार कहलाए जाने में गर्व की अनुभूति करते हैं, जो उस समय से पार्टी के साथ हैं, जब एमजीआर ने द्रमुक से निकलकर अन्नाद्रमुक बनाई थी।

, ऐसी अटकलें हैं कि शशिकला के राजनीतिक उत्थान से गौंडर बेहद नाखुश हैं।

 ओपीएस और शशिकला दोनों थेवर जाति के हैं और अन्नाद्रमुक के शीर्ष नेतृत्व में इसी जाति का वर्चस्व है, जहां अन्य जातियों की आवाज को दबाया जाता है।

 जयललिता मंत्रियों में फेरबदल कर राजनीतिक प्रतिद्वंद्विता की चुनौती का समाधान निकालती थीं।

 क्या ओपीएस भी वही रणनीति अख्तियार करेंगे।

 क्या वे लोग आसानी से अपना पद छोड़ देंगे, जिन्हें वह मंत्री पद से हटाएंगे।

 या फिर इसमें नूराकुश्ती देखने को मिलेगी।

 हाल के दौर में तमिलनाडु में सत्ता के दो केंद्र नहीं रहे हैं।

, क्या हम राज्य को लंबी राजनीतिक एवं प्रशासनिक अनिश्चितता के भंवर में जाते हुए देख रहे हैं, जो निवेशकों का मिजाज बिगाड़ेगी।

 द्रमुक के लिए तो यह बना बनाया खेल होगा कि वह आज नहीं तो कल ओपीएस सरकार को अस्थिर करे क्योंकि अभी सरकार का चार-साढ़े चार साल का कार्यकाल शेष है।

 द्रमुक जानती है कि जयललिता के निधन के तुरंत बाद सरकार को डांवाडोल करना उल्टा भी पड़ सकता है क्योंकि यह लोगों को स्वीकार्य नहीं होगा और इससे द्रमुक की लालची छवि बनेगी।

 मगर पार्टी किसी सूरत में भी शांत बैठने वाली नहीं।

, अगर साठगांठ और प्रशासनिक अनिश्चितता की जुगलबंदी कुछ ज्यादा समय तक खिंचती है तो राज्य अपरिहार्य रूप से पूंजी पलायन की स्थिति का सामना करेगा।

 बिजली और अन्य समस्याओं के चलते निवेशक पहले ही तमिलनाडु में अपनी मौजूदा क्षमता के विस्तार को ठंडे बस्ते में डालकर निकटवर्ती आंध्र प्रदेश का रुख कर रहे हैं, जहां श्रीसिटी तेजी से एक वाणिज्यिक केंद्र के तौर पर उभर रही है।

 शायद आगे और भी बेहतर हो सकता है और ये आशंकाएं निर्मूल भी साबित हो सकती हैं।

 बेहतर की उम्मीद करनी चाहिए लेकिन स्थिति बिगड़ भी सकती है।

 कुल मिलाकर तमिलनाडु किसी हैरतअंगेज पड़ाव के लिए तैयार है।

, – आदिति फडणीस।

सौजन्य – बिजनेस स्टैंडर्ड।

