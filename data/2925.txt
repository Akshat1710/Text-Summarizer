नुकसान की भरपाई कराई जाए (राष्ट्रीय सहारा)।

बीते 2 फरवरी को तमिलनाडु के कोयम्बटूर में एक रैली को संबोधित करते हुए प्रधानमंत्री नरेन्द्र मोदी ने इस बात को पुन: दोहराया कि आरक्षण समाप्त नहीं होगा, तो इस बात का भी कयास लगाया जाने लगा कि मोदी आरक्षण जैसे संवेदनशील मुद्दे को लेकर अपनी राय देश की जनता के सामने एक बार फिर स्पष्ट करना चाहते हैं।

 आरएसएस प्रमुख मोहन भागवत के आरक्षण से संबंधित दिए वक्तव्य को बिहार विधानसभा में भाजपा की हार से भी जोड़ा गया।

 इतना ही नहीं, विरोधी दल इस कमजोर नब्ज को पकड़ते हुए मोदी को आरक्षण विरोधी कसौटी पर भी कसने का अभ्यास करते रहे हैं और आज भी जनता के बीच वे इस अभियान को चलाने से बाज नहीं आते हैं।

 क्या आरक्षण देश में एक समस्या है।

 यदि समस्या नहीं है तो सरकार और सियासत इसके प्रति इतनी गंभीर क्यों होती है।

 क्या आरक्षण से ही सामाजिक और शैक्षणिक रूप से पिछड़ों को राहत देना मात्र ही एक विकल्प है या ऐसे वगरे द्वारा आरक्षण के लिए वह सब कुछ करना वाजिब है, जो देश के लिए नासूर बनता हो।

 26 जनवरी, 1950 से लागू संविधान ऐसे तमाम उपबंधों से प्रभावी है, जिसमें स्त्रियों, बच्चों और अन्य कमजोर वग्रे के लिए अलग से सहूलियत है।

 इसी संविधान में सामाजिक और शैक्षणिक रूप से पिछड़ों के लिए मौलिक अधिकार में निहित अनुच्छेद 15 और 16(4) के अंतर्गत आरक्षण वाली सुविधा भी देखी जा सकती है।

 1990 में मंडल आयोग की सिफारिशों को तत्त्कालीन प्रधानंत्री वीपी सिंह ने जब लागू करने का परिप्रेक्ष्य विकसित किया, तब पूरे देश में ऐसे ही भयानक दृश्य देखने को मिलते थे, जैसा कि इन दिनों हरियाणा में।

, हालांकि सबके बावजूद 1993 में ओबीसी को 27 फीसद आरक्षण दे दिया गया, तब देश के प्रधानमंत्री पीवी नरसिंहा राव थे।

 नरेन्द्र मोदी काल में राज्यवार आरक्षण की मांग को लेकर स्थिति खराब ही कही जा सकती है।

 राजस्थान के गुर्जरों, गुजरात के पाटीदारों, आंध्र प्रदेश में कापू और अब हरियाणा में जाट समुदाय को आरक्षण की मांग करते हुए देखा जा सकता है।

 संविधान के अनुच्छेद 15 देश के नागरिकों के बीच धर्म, मूलवंश, जाति, लिंग, जन्म स्थान के आधार पर भेद नहीं करता, जबकि अनुच्छेद 16 सभी नागरिकों के नियोजन में अवसर की समानता देता है, लेकिन सामाजिक न्याय तथा आर्थिक लोकतंत्र की स्थापना के लिए इन उपबन्धों का अपवाद भी निर्धारित किया गया है, जो सरकार को किसी विशेष वर्ग की उन्नति के लिए विशेष उपबंध करने का अधिकार प्रदान करता है।

 इसी व्यवस्था को अक्सर आरक्षण का नाम दिया जाता है।

 हरियाणा में आरक्षण के नाम पर संविधान के साथ भी अन्याय किया गया है, सरकारी संपत्तियों को स्वाहा किया गया।

 इसमें सियासतदां संदेह के घेरे में हैं।

, देश की शीर्ष अदालत ने अब नुकसान की भरपाई के लिए बेहद सख्त रवैया अपनाया है।

 आर्थिक नुकसान की तीव्रता को देखते हुए मांग की जा रही है कि सरकार ‘‘संपत्ति नुकसान रोकथाम कानून 1984’ में बिना देरी किए संशोधन करे।

 सर्वोच्च न्यायालय की पहल भी बाकायदा इस दिशा में देखी जा सकती है।

 सुप्रीम कोर्ट ने बेहद सख्ती के साथ कहा है कि राष्ट्र की संपत्ति को हुए नुकसान की भरपाई आंदोलनकारियों और राजनीतिक दलों से ही की जानी चाहिए।

 फिलहाल शीर्ष अदालत की चिंता को विस्तार दिया जाए तो कुछ इस प्रकार दिखाई देती है।

 तोड़-फोड़ को लेकर हाईकोर्ट स्वत: संज्ञान लेकर जांच करे और मुआवजा भी तय करे।

 यदि मामला एक से अधिक राज्यों का हुआ तो इसका संज्ञान सर्वोच्च अदालत स्वयं लेगी।

 इसके अलावा, उच्चतम या उच्च न्यायालय के सेवारत या सेवानिवृत्त ‘‘क्लेम कमिश्नर’ नियुक्त होंगे, जो नुकसान का आकलन करेंगे।

 जिम्मेदार लोगों की जवाबदेही तय होगी।

 नुकसान की भरपाई नुकसान पहुंचाने वालों से ही की जाएगी, जो नुकसान से दोगुनी नहीं होगी।

 साथ ही, आपराधिक कार्रवाई चलती रहेगी।

 हालांकि 2009 में आंदोलनकारियों और सार्वजनिक संपत्ति के नुकसान पर शीर्ष अदालत ने पहले भी कड़े निर्देश दिए थे।

 औद्योगिक संगठन पीएचडी चैम्बर ऑफ कॉमर्स एंड इंडस्ट्री यह दर्शाते हैं कि देश में जाट आंदोलन के चलते 34 हजार करोड़ का नुकसान हो चुका है।

, इस आंदोलन के कारण पर्यटन सेवा, यातायात सेवा मुख्यत: रेल और सड़क परिवहन व वित्तीय सेवा को 18 हजार करोड़ का नुकसान सहना पड़ा।

 कृषि कारोबार के साथ मैन्युफैक्चरिंग, बिजली निर्माण कार्य सहित खाद्य पदारे के कारोबार में होने वाला नुकसान 12 हजार करोड़ का है।

 अनुमान तो यह भी है कि सड़क, रेस्टोरेंट, रेलवे स्टैंड व अन्य की तोड़फोड़ के चलते चार हजार करोड़ का नुकसान हुआ है।

 आरक्षण की मांग मनवाने के लिए जो मनमाना तरीका अपनाया जाता है और जिस प्रकार हिंसा के साथ संपत्तियों को नष्ट किया जाता है, वह सब तो कष्टकारी है ही, पर इस बार हरियाणा में दस महिलाओं का इसी दौरान दुष्कर्म भी हुआ जो पूरी व्यवस्था को शर्मसार करने के लिए काफी है।

 कई बुनियादी सवाल आरक्षण को लेकर हैं।

 पहला तो यह कि आरक्षण मनमानी नहीं हो सकता, इसके पीछे वजह यह है कि 1963 में बालाजी बनाम मैसूर राज्य के बाद में सर्वोच्च न्यायालय ने 50 फीसद की सीमा निर्धारित की इसी के मद्देनजर मंडल कमीशन की 1978 की सिफारिश के तहत 1993 में 27 फीसद आरक्षण दिया गया।

 दूसरा यह कि असाधारण परिस्थिति के अतिरिक्त अन्य किसी स्थिति में इस प्रतिशत को नहीं बढ़ाया जा सकता।

 हालांकि, तमिलनाडु में 69 प्रतिशत, महाराष्ट्र में 52 फीसद आरक्षण देखा जा सकता है।

 सवाल है कि अगर सरकार अन्य पिछड़ा वर्ग की सूची में जाट समुदाय को शामिल करती है, तो ओबीसी के लिए मौजूदा 27 फीसद में क्या विस्तार नहीं होगा या उन्हें मात्र ओबीसी में समावेशित किया जाएगा, चित्र स्पष्ट नहीं है।

, किसी भी समाज या राष्ट्र के लिए अनिवार्य है कि पिछड़ों और वंचितों का उत्थान किया जाए तभी लोकतंत्र का आदर्श स्वरूप संभव है, पर उत्थान की मांग को लेकर देश की संपत्ति को स्वाहा किया जाए; ये कहां का गौरव है।

 आरक्षण की अपनी सीमा है, संविधान की भी अपनी गरिमा है और सर्वोच्च न्यायालय की इस देश में कहीं अधिक बड़ी जिम्मेदारी भी है।

 जो चिंता आरक्षण को लेकर और उससे हुए नुकसान के मामले में सर्वोच्च न्यायालय ने दिखाई है, वह सराहनीय कदम है।

 साथ ही संविधान में निहित उपबंधों को भी उकेर कर देखा जाए कि आरक्षण को लेकर कहां, कितनी गुंजाइश है।

 इन सबके बावजूद इस बात पर अंकुश जरूर हो कि आरक्षण की मांग के बहाने देश में अनाप-शनाप करने का मौका किसी को नहीं मिलना चाहिए।

,  , सौजन्य:-राष्ट्रीय सहारा ,29.02.2016,सुशील कुमार सिंह।

