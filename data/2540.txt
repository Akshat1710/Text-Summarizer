आंदोलन नहीं, एक तरह का आतंक (राष्ट्रीय सहारा)।

आरक्षण आंदोलन से हरियाणा में धू-धू कर निकलती लपटें और भयावह हिंसा पूरे देश को आतंकित कर रही है।

 ऐसा ही कुछ हमें 2008 से कई बार राजस्थान में गुर्जर आरक्षण आंदोलन के दौरान देखने को मिला था।

 आखिर संसदीय लोकतांत्रिक व्यवस्था में यह अपनी बात मनवाने का कौन-सा तरीका है।

 आप संख्याबल-बाहुबल की बदौलत सारी मशीनरी ठप्प कर दें, कोई कुछ करना चाहे तो उसके साथ हिंसा हो.. निदरेष लोग हिंसा की आग की भेंट चढ़ें..शहर-शहर कर्फ्यू लगाना पड़े..सेना उतारनी पड़े तथा अनिवार्य कार्य भी सेना की देखरेख में अंजाम दे पाना संभव न हो..इसे आंदोलन नहीं आतंक कहेंगे।

 लोकतांत्रिक व्यवस्था में अपनी मांगें रखने, उनके मनवाने के लिए आंदोलन, प्रदर्शन, धरना.. आदि का अधिकार संविधान ने दिया है, लेकिन उसमें हिंसा करते ही वह अपराध की श्रेणी में आ जाता है।

, पूरा डरावना वातावरण..बेकाबू स्थिति..सरकार करे तो क्या करे।

 यह कौन सा जन-आंदोलन है, दिल्ली की होने वाली पानी आपूर्ति को रोक दें।

 लाठी और डंडे से कोई मांग जबरन मंगवाना कैसी राजनीतिक सभ्यता है।

 इस आंदोलन की समस्या यह है कि इसका कोई एक नेता भी नहीं है, जिनसे सरकार बात करे।

 यह एक जगह से संचालित भी नहीं है कि इसकी रणनीति का अहसास हो।

 अलग-अलग जगहों में इसके अलग-अलग नेता हैं, तो कहीं नेताविहीन विरोध है।

 ऐसे आंदोलनों से निपटना आसान नहीं होता।

 आप कितने को कहां-कहां समझाएंगे।

 हालांकि केंद्र सरकार भी सक्रिय है।

 गृहमंत्री राजनाथ सिंह लगातार बैठकें कर रहे हैं।

 वैसे भी जाट समुदाय के बड़े नेता जानते हैं कि न्यायिक रूप से उनकी मांगें स्वीकार नहीं हो सकतीं।

 यूपीए सरकार ने जाते-जाते मार्च 2014 में हरियाणा समेत 9 राज्यों हरियाणा, बिहार, गुजरात, हिमाचल प्रदेश, मध्य प्रदेश, दिल्ली, राजस्थान, उत्तर प्रदेश और उत्तराखंड में जाटों को अन्य पिछड़ा वर्ग में लाने की अधिसूचना जारी कर दी थी।

, उच्चतम न्यायालय ने जाटों को पिछ़ड़ा मानने से इनकार कर 17 मार्च 2015 को सरकार का आदेश रद्द कर दिया।

 सरकार ने जाट नेताओं की अपील पर पुनरीक्षण याचिका लगाई।

 न्यायालय ने इस साल उसे भी खारिज कर दिया।

 सुप्रीम कोर्ट ने साफ कहा कि पिछला आदेश बिल्कुल सही है।

 इसके तहत जाटों को पिछड़ी जाति में शामिल नहीं किया जा सकता।

हरियाणा में भूपेंद्र सिंह हुड्डा की कांग्रेस सरकार ने 2012 में एसबीसी या स्पेशल बैकर्वड क्लास यानी विशेष पिछड़ी जाति के तहत जाट समेत पांच जातियों जट सिख, रोड, बिश्नोई और त्यागी को शामिल किया था।

 उच्चतम न्यायालय के आदेश के बाद पंजाब और हरियाणा उच्च न्यायालय ने भी इसे रद्द कर दिया।

 इस आदेश के बाद 19 सितम्बर 2015 को हरियाणा की मौजूदा भाजपा की मनोहर लाल खट्टर सरकार ने जाटों सहित पांच जातियों को स्पेशल ओबीसी कोटे में आरक्षण देने की अधिसूचना वापस ले लिया।

 उसे पंजाब-हरियाणा हाई कोर्ट को जवाब देना था, जिसमें उसने कहा कि आपके आदेश का पालन करते हुए हम आदेश वापस ले रहे हैं।

 इसके बाद आग भड़क गई।

 यह साफ है कि जाटों को पिछड़ा वर्ग में शामिल करना मुश्किल है।

, पिछड़ा वर्ग आयोग ने भी इसे स्वीकार नहीं किया है।

 जाटों के दबाव में मुख्यमंत्री खट्टर ने आर्थिक पिछड़े वर्ग का कोटा 10 प्रतिशत से बढ़ाकर 20 प्रतिशत करने का एलान किया ताकि जाट समुदाय को भी इसमें समाहित किया जा सके।

 इसका फायदा जाट, जट सिख, बिश्नोई, त्यागी को मिलना है।

 यही नहीं कोटे का फायदा उठाने के लिए सालाना आय की सीमा भी ढाई लाख से बढ़ाकर छह लाख रु पये कर दिया गया।

 इसका अर्थ हुआ कि पचास हजार रु पये महीना कमाने वाला भी अब ईबीसी माना जाएगा।

 जाट नेताओं को यह प्रस्ताव स्वीकार करना चाहिए था, उनने नहीं किया।

 उनका कहना है कि हमें हर हाल में ओबीसी के 27 प्रतिशत कोटे में ही स्थान चाहिए।

 न पिछड़ा वर्ग आयोग इसके पक्ष में है, न न्यायालय ही तो फिर सरकार करे तो क्या।

 वैसे भी हरियाणा ने उच्चतम न्यायालय द्वारा आरक्षण की 50 प्रतिशत सीमा को पार किया हुआ है।

, हरियाणा में कुल 67 प्रतिशत आरक्षण है।

 अनुसूचित जाति को 20 प्रतिशत, पिछड़ा वर्ग क्लास-ए को 16 प्रतिशत, वर्ग-बी को 11 प्रतिशत, स्पेशल बैकर्वड क्लास या विशेष पिछड़ा वर्ग को 10 प्रतिशत और इसीबी या आर्थिक पिछड़ा को 10 प्रतिशत।

मुख्यमंत्री खट्टर इसी 10 प्रतिशत को 20 प्रतिशत करके रास्ता निकालने की कोशिश कर रहे हैं, जिसे जाट समुदाय नकार रहा है।

 बेचारे मुख्यमंत्री करें तो क्या।

 उन्होंने यहां तक कह दिया कि सरकार जाटों की मांगें मानने के लिए तैयार है तथा इस संबंध में वह संवैधानिक व्यवस्था के तहत कोई रास्ता निकालने के लिए प्रयासरत है।

 खट्टर ने कहा कि जाट आरक्षण को लेकर सरकार जो भी रास्ता है, वो अपनाने को तैयार है।

 इसके लिए विधानसभा में प्रस्ताव लाना पड़ा, तो वो भी लाया जाएगा।

 उन्होंने एक समिति भी गठित कर दी जो 31 मार्च तक जाट आरक्षण पर सरकार को अपनी रिपोर्ट देगी।

 सरकार ने पहले कहा था कि इस रिपोर्ट के बाद सरकार फैसला लेगी।

 हिंसा पर उतारू आंदोलनकारी सुनने को तैयार ही नहीं हैं।

 यह जिसकी लाठी उसकी भैंस वाला व्यवहार है।

 अगर आप पूरे हरियाणा में और अब एनसीआर में हिंसा की घटनाओं का विवरण पढ़ें तो रोंगटे खड़े हो जाएंगे।

, सेना सड़क मार्ग से न आए इसलिए सड़क को ही खोद दिया गया और रोहतक में सेना को हवाईमार्ग से उतारना पड़ा।

 जगह-जगह सेना और अर्धसैनिक बल फ्लैगमार्च कर रहे हैं, फिर भी स्थिति पर नियंतण्रकरना मुश्किल है।

 राजनीतिक दलों की समस्या यह है कि कोई हरियाणा में 30 प्रतिशत जाट आबादी को नाराज नहीं करना चाहता।

 इसलिए सब कुछ समझते हुए भी वे सच बोलने को तैयार नहीं हैं।

 ओम प्रकाश चौटाला की हरियाणा लोकदल तो इनके पक्ष में ही आ गई है।

 सरकार की समस्या है कि अगर वह इनके खिलाफ ज्यादा सख्ती बरतती है और न्यायालय के निर्णय पर कायम रहती है, तो जाट वोट के खिसकने का भय है।

 यही भय कांग्रेस को है कि अगर उसने न्यायपालिका के रु ख की बात की तो जाट उनसे और नाराज हो जाएंगे, जिसका खमियाजा वह एक चुनाव में भुगत चुकी है।

 तो प्रश्न है कि रास्ता निकलेगा कैसे।

 यह निश्चय ही यक्ष प्रश्न है।

 जैसा हम जानते हैं जाटों आरक्षण आंदोलन की लपटें कई राज्यों को जला सकती हैं।

 यही नहीं, इससे आरक्षण की मांग करने वाली दूसरी जातियों को भी आगे आकर आंदोलन करने की प्रेरणा मिलेगी और फिर यह समस्या विकराल हो सकती है।

 इसलिए इसका कोई न कोई रास्ता निकाला जाना चाहिए।

 राजनीतिक दल वोट के चक्कर से बाहर आकर देश के बारे में विचार करें और मिलकर हिंसा को रोकने का प्रयत्न करें।

,  ,  ।

