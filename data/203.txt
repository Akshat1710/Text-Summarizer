मोदी और राहुल की चुनौती (दैनिक जागरण )।

राहुल गांधी फिर विफल हो गए हैं।

 उन्होंने भाषण देने की अपनी कला बेहतर की है, चीजों के बारे में जानकारियां जुटाई हैं, एस्पेन के एक सम्मेलन में हिस्सेदारी भी की है।

 फिर भी जब वे मौलिक होने की कोशिश करते हैं तो मौके गंवा देते हंै।

 युवाओं तक पहुंचने के अपने कार्यक्रम के तहत बेंगलुरु के माउंट कारमेल कॉलेज में छात्रओं से बात करते हुए कांग्रेस उपाध्यक्ष का वास्तविकता से सामना हुआ।

 उन्होंने कहा कि ‘भाजपा सत्ता में आ गई है, लेकिन मुङो कोई नीति नजर नहीं आती।

 सिर्फ बातें हो रही हैं।

 बातें देश की साफ-सफाई की, लेकिन क्या आपको कुछ काम होता दिखता है।

 जब बहुमत छात्रओं ने ‘हां’ कहा तो उन्हें साफ तौर पर झटका लगा और शर्मिदगी ङोलनी पड़ी।

 तब वह करते क्या।

 वे गड़बड़ा गए और और किसी तरह वहां से बाहर निकल आए।

 इसके बाद लोकसभा और श्रमिक संगठन इंटक के सम्मेलन में उनके भाषण उनकी अपरिपक्वता के नए नमूने थे।

1पिछले एक दशक में कई बार राहुल के उदय की घोषणा हो चुकी है।

 लेकिन तमाम कोशिशों के बावजूद वह बार-बार विफल हो रहे हैं।

, अगर देश के लिए चुनौतियां इतनी ज्यादा नहीं होतीं तो किसी बॉलीवुड ब्लॉकबस्टर के लिए यह बहुत ही अच्छी पटकथा है।

 राहुल क्यों विफल हो रहे हैं, इसका कारण साधारण है।

 उनको चाहे जैसा भी पढ़ाया-लिखाया जा रहा हो, लेकिन उन्हें देश की राजनीतिक नब्ज का अंदाजा नहीं है।

 वह सोचते हैं कि ‘सूट-बूट की सरकार’ का अपना मंत्र दोहराते रहेंगे तो प्रधानमंत्री का पद उन्हें हासिल हो जाएगा।

 हाल में बिहार का चुनाव परिणाम भी उन्हें एक कमजोर निष्कर्ष की ओर ले गया है।

 कांग्रेस पार्टी की पूरी राजनीतिक रणनीति प्रधानमंत्री और उनके एजेंडे की साख गिराना है।

 आकलन यह लगता है कि अगर वह मोदी के एजेंडे को बाधित करते हैं तो उनका पूरा विकास कार्यक्रम रुक जाएगा जिससे मोदी और उनके ब्रांड की बदनामी होगी।

 और इसलिए उनके लिए इसका कोई मतलब नहीं है कि ‘स्वच्छ भारत’ या ‘मेक इन इंडिया’ सराहनीय विचार हैं।

 कांग्रेस और राहुल गांधी लगातार यह बताने की कोशिश में रहेंगे कि ये बेकार के प्रयास हैं जिन्हें विफल होना ही है।

 यह ठीक है कि एक राजनीतिक विरोधी के लिए सरकार के प्रयासों का समर्थन करना कोई जरूरी नहीं है।

 लेकिन यदि कोई प्रयास सामान्य रूप से सही है तो बुराई की जगह यह बात करनी चाहिए कि इसे कैसे बेहतर किया जा सकता है।

 राहुल गांधी पिछले कई महीनों से सिर्फ यही कह रहे हैं कि ये प्रयास काम नहीं कर पाएंगे।

 उनके लिए मसला यह नहीं है कि भारत और भारतीयों को इन प्रयासों की जरूरत है या नहीं।

 मसला यह भी नहीं है कि वह इनका समर्थन करते हैं या नहीं।

 राहुल के लिए पहला और सबसे महत्वपूर्ण काम प्रधानमंत्री को बदनाम करना है।

, वैसे कांग्रेस पार्टी के लिए कहें तो यह रणनीति कुछ हद तक काम कर रही है।

 जो कभी मोदी के समर्थक नहीं रहे, जो मई, 2014 में अंतिम मत डाले जाने तक उनके प्रधानमंत्री बनने के खिलाफ मुखर रहे और जिन्हें आज यह बताने का कोई औचित्यपूर्ण तरीका नहीं मिल रहा कि भारत में कम प्रभावी और उत्तरदायी सरकार है, वे लोग अब भारत को ‘असहिष्णुता’ से बचाने के अभियान के लिए इकट्ठा हो गए हैं।

 इस पागलपन का एक तरीका है।

 हर चुनाव से पहले असहिष्णुता का शोर मचाओ, मोदी को उसके केंद्र में लाओ, उनके वर्तमान को उनके पिछले इतिहास से जोड़ो और फिर कहो, ‘देख लो, हमने तो पहले ही यह कहा था।

’ पूरे अभियान का सिर्फ एक निशाना है-प्रधानमंत्री।

 राहुल के सहयोगी मोदी की निंदा करते हुए एक नए स्तर तक पहुंच गए हैं।

 एक पाकिस्तानी समाचार चैनल से बातचीत के दौरान मणिशंकर अय्यर ने कहा कि भारत और पाकिस्तान के बीच संबंधों में गतिरोध समाप्त करने के खयाल से ‘पहली और सबसे महत्वपूर्ण चीज मोदी को हटाना है।

 सिर्फ तब ही बातचीत आगे बढ़ सकती है।

’ कांग्रेस के एक अन्य प्रमुख नेता और विदेश मंत्री जैसे पद पर रह चुके सलमान खुर्शीद को पाकिस्तान में प्रधानमंत्री पर व्यक्तिगत हमला करने पर कोई पछतावा नहीं हुआ।

 उन्होंने वहां यह तक कहा कि ‘मोदी को वैसे लोगों से बातचीत की आदत नहीं है जो उनसे असहमत होते हैं।

’ यह सिर्फ शुरुआत थी।

 भारत में मोदी के शपथ ग्रहण समारोह में भाग लेने के लिए पाकिस्तानी प्रधानमंत्री नवाज शरीफ की प्रशंसा करते हुए खुर्शीद ने कहा, ‘अगर आप हमारे प्रधानमंत्रियों को आमने-सामने देखें तो आपके प्रधानमंत्री ने बहादुरी भरा और दूरदर्शी फैसला किया।

’ पहली बात तो शरीफ को किसने भारत आने का निमंत्रण दिया था और जब खुर्शीद मंत्री-पद पर थे तो भारत-पाक रिश्ता कितनी महान ऊंचाइयों को छू रहा था।

 ‘मोदी को नष्ट करो’ अभियान में कहीं न कहीं कुछ भाजपा नेताओं ने भी अपना योगदान दिया है।

, 2014 का जनादेश मोदी और उनके विकास वाले एजेंडे के लिए था।

 यह भाजपा के लिए नहीं था।

 लेकिन आश्चर्यजनक तौर पर बेसिरपैर के बयान देने वाले कुछ नेता सरकार के एजेंडे पर हावी हो गए।

 अगर मोदी चाहते हैं कि सुशासन की तरफ उनकी सरकार वापस आए तो उन्हें इन तत्वों को किनारे करना होगा।

 उन्हें अपनी कैबिनेट में नई प्रतिभाओं की जरूरत है।

 मोदी को इस उम्मीद में वोट मिले थे कि वे लुटियंस दिल्ली को हिला देंगे, लेकिन उन्होंने उसे अपने एजेंडे को बनाने का मौका दे दिया है।

 स्मृति ईरानी के इर्द-गिर्द फैले विवाद पर ही नजर डालें।

 उन्होंने केंद्र सरकार द्वारा चलाए जा रहे केंद्रीय विद्यालयों में प्रवेश के लिए पांच हजार से अधिक आवेदनों पर कथित तौर पर सिफारिश कर दी है।

 यह उनके पूर्ववर्तियों के कोटे की तुलना में चार गुना है।

 1लुटियंस दिल्ली कभी भी मोदी को पसंद करने वाली नहीं है।

 मोदी यह कहने के आदी हैं कि वे छोटी-छोटी चीजें करना पसंद करते हैं।

 लेकिन शायद पहली दफा उन्हें एक बड़ी चीज करनी चाहिए और अपनी सरकार में बड़े बदलाव के साथ रणनीतिक धार देनी चाहिए।

 उन्हें इस तरह का काम पद संभालने के कुछ महीने के अंदर ही करना चाहिए था।

 दिल्ली और बिहार में चुनावी हार ने उनके हाथ तंग कर दिए हैं।

 लेकिन वह अपनी पार्टी और विस्तृत राजनीतिक दायरे में अब भी सबसे ऊंचे कद वाले हैं।

 जब तक यह स्थिति है, उन्हें अपनी इस राजनीतिक पूंजी का उपयोग करना चाहिए।

12019 में कांग्रेस के लिए एकमात्र उम्मीद ब्रांड मोदी को नेस्तनाबूत करना है।

 बेंगलुरु में शर्मिदगी के बावजूद राहुल गांधी ऐसा करना जारी रखेंगे।

 कांग्रेस की नकारात्मक राजनीति के जवाब में जब तक भीड़ ‘हां’ का शोर मचाती रहे, मोदी में संतुष्टि का भाव होना चाहिए।

 मोदी को उन आम भारतीयों का समर्थन जुटाने की कोशिश करते रहना होगा जिन्होंने बहुत उम्मीदों के साथ उन्हें 2014 में सत्ता सौंपी थी।

 लेकिन यह समर्थन हमेशा उनके साथ नहीं रहेगा।

,  , सौजन्य :-दैनिक जागरण  ,9.12.2015,हर्ष वी पंत  (लंदन के किंग्स कालेज में प्राध्यापक हैं)।

