जापान से जो हासिल हुआ (राष्ट्रीय  सहारा )।

प्रधानमंत्री मोदी की अपनी एक अलग कार्यशैली है।

 कूटनीति को भी उनने केवल आने वाले नेताओं के साथ बातचीत, समझौते या फिर राष्ट्रपति के यहां सम्मान में भोज आदि तक सीमित न रखकर इसका विस्तार किया है।

 इसका एक विराट स्वरूप काशी में देखने को मिला; जब जापान के प्रधानमंत्री शिंजो अबे और मोदी दोनों ने गंगा घाट पर महिमामंडित गंगा आरती का आनंद लिया।

 इस प्रकार की सांस्कृतिक और आध्यात्मिक कूटनीति से आने वाले नेता के साथ भावनात्मक रिश्ते ही नहीं बने, इससे वाराणसी जैसे आध्यात्मिक-सांस्कृतिक केन्द्र का विश्व में प्रचार भी हुआ।

, मोदी ने वहां से चुनाव जीतने के साथ ही इसे व्यवहार में भारत की सांस्कृतिक राजधानी में परिणत करने की बात कही थी।

 सोच यह भी थी कि भारत के तीर्थयात्रियों के साथ विश्व के पर्यटकों के लिए भी यह आकर्षण का केन्द्र बनें।

 उनके लिए वाराणसी के शिल्प, हस्तकला, कपड़ा आदि वस्तुओं का ऐसा आकर्षक बाजार भी उपलब्ध हो, जिसमें वे खरीदारी कर सके।

 शिंजो अबे को वहां ले जाकर इतना भव्य स्वागत और कार्यक्रम कराने के पीछे यह भाव प्रबल रहा है।

 अपनी जापान यात्रा में मोदी क्योटो गए थे तब क्योटो-वाराणसी पार्टनरशिप समझौता हुआ था।

 इसे मूर्त रूप देने का काम अबे के वहां पहुंचने से आरंभ हो गया है।

 हवाई अड्डे पर ही अलग-अलग रीतियों से उनका स्वागत, जिसमें बौद्ध धर्मावलंबी द्वारा स्वागत से यही भाव पैदा करने की कोशिश की गई कि हमारे संबंध केवल आर्थिक-व्यापारिक और रणनीति नहीं, हम तो धर्म-अध्यात्म के मामले भी सहोदर हैं।

 आखिर जापान का बौद्ध धर्म और सिंटो का उद्गम तो भारत ही है।

 अबे पर इसका अवश्य असर हुआ होगा।

, हम इसे मोदी की सफल सांस्कृतिक कूटनीति कहेंगे।

 हालांकि इसके पहले सारे समझौते हो चुके थे, जो अपेक्षित थे।

 इसके अनुसार भारत में पहला बुलेट ट्रेन नेटवर्क मुंबई-अहमदाबाद के बीच बनेगा।

 जापान 12 अरब डॉलर यानी करीब 75 हजार करोड़ रु पये का फंड मेक इन इंडिया को बढ़ाने में लगाएगा।

 दोनों देशों के बीच नाभिकीय समझौते पर रजामंदी हुई।

 पहली बार जापान मारुति सुजुकी कार आयात करेगा।

 जापान के नागरिकों को 1 मार्च 2016 से वीसा ऑन अराइवल सुविधा दिया जाएगा।

 दोनों देशों के बीच रक्षा उपकरणों और तकनीकी का हस्तांतरण भी होगा।

 मोदी ने यहां कहा कि हम सुरक्षा परिषद में अपनी सही जगह के लिए जापान से मदद की उम्मीद करते हैं।

 दोनों देश समुद्री सुरक्षा के मामले में भी साथ रहेंगे।

 संयुक्त पत्रकार वार्ता में अबे ने कहा कि हम मेक इन इंडिया के लिए मदद करेंगे।

, जापान वाराणसी में कन्वेंशन सेंटर बनाएगा।

 जापान 5 साल में 35 बिलियन डॉलर का निवेश भारत में करेगा।

 अबे ने मेक इन इंडिया, डिजिटल इंडिया और स्किल इंडिया भारतीय अर्थव्यवस्था और लोगों को ध्यान में रखकर बनाई गई हैं।

 समझौतों और सहमतियों को यदि कतारबद्ध किया जाए तो रक्षा उपकरणों और प्रौद्योगिकी के हस्तांतरण और सहयोग हमारे सामने सबसे ऊपर आता है।

 इसके साथ, गोपनीय सैन्य सूचनाओं की सुरक्षा से जुड़े समझौते पर मुहर लगना भी महत्त्वपूर्ण है।

 जापान द्वारा भारत की एशिया-पेसिफिक मंच यानी एपेक समूह में सदस्यता पर दिया गया समर्थन हर दृष्टि से हमारी अंतरराष्ट्रीय भूमिका के विस्तार में जाता है।

 सुरक्षा परिषद में दोनों द्वारा एक-दूसरे की दावेदारी का समर्थन के साथ एक समूह खड़ा हो सकता है।

, बंगाल की खाड़ी के मालाबार अभ्यास में हर साल जापान के शामिल होने का मतलब है-समुद्री सुरक्षा में व्यापक सहयोग।

 कहना न होगा कि टू प्लस टू डायलॉग, रक्षा नीति संवाद, सैन्य संपर्क और सहयोग बढ़ेगा।

 शिखर वार्ता में स्वाभाविक था कि उत्तर कोरिया के विवादित परमाणु और मिसाइल कार्यक्रम पर चिंता जताई जाए, जिसने हाइड्रोजन बम बनाने का खुलासा किया है।

 मोदी की संयुक्त राष्ट्र द्वारा आतंकवाद पर प्रस्तावित कन्वेन्शन पारित कर उसकी परिभाषा तय करने तथा उसे स्वीकार करने की भी अपील दोनों देशों द्वारा की गई।

 जापान ने मुंबई में 2008 के हमलों के जिम्मेदार लोगों को न्याय दिलाने पर जोर दिया।

इसके पूर्व हुए भारत-जापान व्यासायिक शिखर सम्मेलन में अबे ने कहा कि मोदी की नीतियां हाई स्पीड ट्रेन की तरह न सिर्फ तेज गति से लागू हो रही हैं, बल्कि सुरक्षित, भरोसेमंद और लोगों को एक साथ लेकर जाने की ताकत रखती हैं।

 बढ़ते प्रदूषण के नियंतण्रके संदर्भ में भी अबे का प्रस्ताव था कि जापान की कोल फॉयर पॉवर जनरेटर तकनीक इस चुनौती से निपटने में मदद कर सकती है।

 प्रदूषण और औद्योगिक दुर्घटनाओं के मामले में जापान के पास विशेषज्ञता है।

 निस्संदेह, भारत लाभ उठा सकता है।

, जापान दिल्ली-मुंबई औद्योगिक कॉरिडोर समेत कई ढांचागत परियोजनाओं में भारत की तकनीकी और वित्तीय मदद कर रहा है।

 मोदी ने यहां कहा कि भारत को सिर्फ उच्च गति वाली ट्रेन ही नहीं, बल्कि उच्च गति वाला विकास भी चाहिए।

 यह पहली बार है कि जापान भारत से कार आयात करेगा।

 मेक इन इंडिया के लिए जापान में करीब 12 अरब डॉलर की राशि निर्धारित की है।

 बुलेट ट्रेन पर जापान भारत को 50 साल के लिए 90 हजार करोड़ रु .का लोन देगा।

 इसकी ब्याज दर केवल 0.5 प्रतिशत वार्षिक होगा।

 दूसरे देशों को जापान इस तरह के कर्ज 1.5 प्रतिशत ब्याज दर पर और वह भी केवल 25 साल के लिए देता है।

 आसान शर्तों पर वह तकनीकी सहायता भी देगा।

 तो भारत के पक्ष में कई लाभकारी परिणाम आए हैं।

 इतनी कम ब्याज दर और इतनी अवधि के कर्ज को चुकाना ज्यादा आसान होगा और भारी भरकम कर्ज अदायगी का तनाव नहीं रहेगा।

 असैन्य परमाणु सहयोग से भारत जापानी कंपनियों से नाभिकीय संयंत्र से जुड़े उपकरण खरीद पाएगा और जापानी कंपनियां भारत में रिएक्टर स्थापित कर पाएंगी।

 कुछ तकनीकी व कानूनी मुद्दों को सुलझाए जाने के बाद अंतिम करार पर हस्ताक्षर किए जाएंगे।

, हालांकि जापान के पहले हमारा असैन्य नाभिकीय समझौता सबसे पहले 2005 में अमेरिका के साथ हुआ और उसके बाद अन्य देशों के साथ इसके द्वार खुले।

 लेकिन दूसरे विश्व युद्ध में परमाणु हमले की विभीषिका को झेलने वाला देश ऐसे समझौता करने के पूर्व जरूरत से ज्यादा सतर्कता और सावधानी बरतता है।

 यह भारतीय कूटनीति की सफलता मानी जाएगी इस नाते भी कि जापान ने भारत को परमाणु आपूत्तर्िकर्ता समूह, मिसाइल तकनीक नियंतण्रसमूह, वासेनार व्यवस्था और ऑस्ट्रेलिया समूह का पूर्णकालिक सदस्य बनाने का समर्थन किया।

 इससे भारत को संवेदनशील परमाणु-मिसाइल तकनीक हासिल हो सकेगी।

 जापान नाभिकीय ऊर्जा बाजार का एक प्रमुख विशेषज्ञ है।

 उसके साथ नाभिकीय समझौते से अमेरिका के संयंत्र निर्माताओं वेस्टिंगहाउस और जीई एनर्जी इंक के लिए भारत में संयंत्र स्थापित करने की प्रक्रिया आसान बनाने में मदद मिलेगी।

 इन दोनों ही अमेरिकी कंपनियों में जापानी निवेश है।

 गौरतलब है कि वर्ष 2008 में भारत-अमेरिका के बीच समझौते के बावजूद एक भी अमेरिकी संयंत्र नहीं लग पाया है।

,  , सौजन्य :- राष्ट्रीय  सहारा   ,14.12.2015,अवधेश कुमार।

