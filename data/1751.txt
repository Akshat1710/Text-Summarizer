खानापूर्ति क्यों।

 (पत्रिका)।

हाईवे पर शराब की दुकानों की दूरी घटाने-बढ़ाने से महत्वपूर्ण ये है कि यहां किसी भी हालत में शराब की बिक्री ना होने पाए।

 राज्य सरकारों की आपत्ति के बाद सुप्रीम कोर्ट ने हाईवे पर शराब दुकानों की दूरी 500 मीटर से घटाकर 220 मीटर कर दी।

 कोर्ट अपना काम पहले भी करता रहा है।

 लेकिन अहम बात ये है कि इस फैसले पर अमल कैसे होता है।

, देखा यही गया है कि कोर्ट के ऐसे फैसलों की पालना कुछ समय के लिए तो सख्ती से की जाती है।

 समय बीता नहीं कि मिलीभगत के खेल से रास्ता फिर निकाल लिया जाता है।

 सुप्रीम कोर्ट एक बार आदेश देकर जिम्मेदारी का निर्वहन कर देता है लेकिन बाकी लोग जिम्मेदारी ढंग से नहीं निभाते।

, यह पहला मौका नहीं है जब हाईवे पर शराब की दुकानों पर रोक लगाने के लिए कोर्ट को आगे आना पड़ा हो।

 देश में हर साल लगभग डेढ़ लाख लोगों की मौत शराब पीकर गाड़ी चलाने से होने वाली दुर्घटनाओं में होती है।

 इस पर रोक लगाने की जिम्मेदारी सरकारों की होती है लेकिन शराब ठेकेदारों और अधिकारियों की मिलीभगत से जिम्मेदार लोग मौन साधे बैठे रहते हैं।

, क्या आबकारी और पुलिस अधिकारियों को पता नहीं होता कि हाईवे पर कहां-कहां शराब मिलती है।

 हाईवे पर शराब की दुकान होना जरूरी नहीं।

 जरूरत इस मिलीभगत के खेल पर लगाम लगाने की है।

 इसके लिए खानापूर्ति भर से काम चलने वाला नहीं।

 हाईवे पर शराब बेचते और खरीदते पकड़े जाने वालों के लिए सख्त सजा का प्रावधान भी जरूरी है।

, सजा उनको भी दिए जाने की जरूरत है जिन पर शराब बेचे जाने को रोकने की जिम्मेदारी है।

 रोग को जड़ से मिटाना है तो इसके सभी दरवाजों को बंद करना पड़ेगा ताकि फिर किसी को सुप्रीम कोर्ट का दरवाजा ना खटखटाना पड़े।

, सौजन्य- पत्रिका।

