फैसले का वक्त (पत्रिका)।

पांच राज्यों के विधानसभा चुनावों के पहले चरण में शनिवार को पंजाब और गोवा विधानसभा के लिए मतदान होने जा रहा है।

 दोनों ही प्रदेशों में सत्तारूढ़ पार्टियों की प्रतिष्ठा दांव पर है।

 पंजाब में अकाली-भाजपा गठबंधन और गोवा में भाजपा कड़े मुकाबले में फंसी है।

 जाहिर है दोनों ही राज्यों में सत्ता विरोधी माहौल भी दिख रहा है।

 प्रचार अभियान को देखें तो दोनों ही प्रदेशों में मुख्य मुद्दे गौण होते दिखें हैं और आरोप-प्रत्यारोप की राजनीति ज्यादा हुई है।

 पंजाब में आम आदमी पार्टी पर सबकी नजर है।

 देखना यह है कि वह दिल्ली के बाद पंजाब में भी सत्ता पर काबिज हो पाएगी अथवा नहीं।

&;&;&;&;पंजाब में भ्रष्टाचार और ड्रग्स के कारोबार को लेकर पिछले वर्षों में माहौल काफी गरमाया है।

 ड्रग्स समस्या को लेकर फिल्म तक बन गई है।

 कृषि उत्पादन को लेकर अव्वल इस प्रदेश में युवा पीढ़ी नशाखोरी के जाल में बुरी तरह फंस गई है।

 रहा सवाल राजनेताओं का हमने यह भी देखा है कि मूल समस्याओं की अनदेखी कर ये परिवारवाद को बढ़ावा देते रहे हैं।

 सत्ता में आने के लिए राजनीतिक दल तो किसी भी हद तक जा सकते हैं।

 हर बार की तरह इन चुनावों में भी यह देखने को मिला है।

&;&;&;&;अब, बारी मतदाताओं की है कि वे अच्छे-बुरे का खुद फैसला करें।

 पांच साल में एक बार ही मतदाता के पास वह मौका रहता है जब वह ‘राजाÓ की भूमिका में रहता है।

 राजनीतिक दलों की कोई भी मजबूरी हो लेकिन मतदाता किसी मजबूरी के शिकार हो गए तो आने वाले पांच साल तक फिर उसे अपनी मूलभूत समस्याओं के समाधान और सुविधाओं के लिए नेताओं के चक्कर काटना पड़ सकता है।

 ऐसे में उनके पास यह सही मौका है कि स्वच्छ और ईमानदार छवि वाले उम्मीदवार को ही अपना प्रतिनिधि बनाएं।

, सौजन्य- पत्रिका।

