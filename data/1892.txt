राजकोषीय अनुशासन या बढ़ोतरी का दामन।

   (बिजनेस स्टेंडर्ड   )।

आखिर बजट किस राह जाएगा।

 निवेश वृद्घि में सुधार की दिशा में या फिर राजकोषीय अनुशासन बरकरार रखने की दिशा में।

 इस संबंध में विस्तार से जानकारी दे रहे हैं नितिन देसाई:-, वित्त मंत्री अरुण जेटली को दो तरह के सलाहकारों के बीच चयन की समस्या से जूझना पड़ रहा है।

 दोनों ही धड़े यह स्वीकार करते हैं कि बजट का लक्ष्य निवेश को बढ़ावा देना होना चाहिए।

 एक समूह की कामना है कि वह राजकोषीय घाटे के अपने लक्ष्य पर टिके रहें ताकि मौद्रिक नीति में और रियायत बरती जा सके तथा ब्याज दरें और कम हो सकें क्योंकि नकारात्मक मुद्रास्फीति के साथ फिलहाल वास्तविक ब्याज दरें काफी ऊंची बनी हुई हैं।

 दूसरा समूह मौद्रिक नीति में ढील के प्रोत्साहक प्रभावों को लेकर सशंकित है।

 वह बुनियादी ढांचागत क्षेत्र में सरकारी निवेश में उल्लेखनीय वृद्घि चाहता है।

 उनका मानना है कि ऐसा करने से समय के साथ निजी निवेश को भी गति मिलेगी।

, आखिर इनमें से सही कौन है।

 वे जो सख्त राजकोष, शिथिल मौद्रिक (टीएफआरएम) नीति चाहते हैं अथवा वे जो शिथिल राजकोषीय लेकिन सख्त मौद्रिक (आरएफटीएम) नीति चाहते हैं।

 इन दोनों नीतियों में शिथिलता की कामना तो पहले ही खारिज है क्योंकि हमें मुद्रास्फीति के जोखिम का भी प्रबंधन करना है।

, इस प्रश्न का उत्तर इस बात पर निर्भर करता है कि कोई व्यक्ति कारोबारी निवेश में हाल में आई रुकावट को किस प्रकार परिभाषित करता है।

 आर्थिक जगत के निवेश संबंधी आंकड़ों तथा लंबित परियोजनाओं के आंकड़ों से यह बात तो स्पष्टï है कि वृद्घि में ठहराव आया है।

 रिजर्व बैंक ने हाल ही में बैंकों द्वारा फंड किए गए, इक्विटी इश्यू वाले या बाहरी ऋण वाली परियोजनाओं के पूंजीगत खर्च पर एक अध्ययन किया जो यह दिखाता है कि इस खर्च में भारी गिरावट आई है और यह वर्ष 2008-09 के 3.39 लाख करोड़ रुपये की तुलना में घटकर वर्ष 2014-15 में 1.93 लाख करोड़ रुपये रह गया।

 नई परियोजनाओं की संख्या में भी गिरावट आ रही है।

 अधिकांश पूंजीगत खर्च विस्तार और आधुनिकीकरण पर ही हो रहा है।

 लंबित परियोजनाओं का करीबी विश्लेषण बताता है कि इस गिरावट के लिए मांग की कमी जिम्मेदार है।

 प्रवर्तक भी घाटा होने के चलते रुचि खो रहे हैं।

, अभी हाल में चालू वित्त वर्ष की तीसरी तिमाही के कारेाबारी नतीजों में भी राजस्व वृद्घि कमजोर बनी रही है।

 निवेश में इस कदर मंदी आई है कि उसका स्तर वर्ष 2011-12 के 12.8 फीसदी से गिरकर विगत तीन वर्षों में 2.4 फीसदी तक आ गया है।

 इसका असर पूंजीगत उपकरण और निर्माण सेवाओं के आपूर्तिकर्ताओं पर भी पड़ा है।

 निर्यात में पिछले कई महीनों से गिरावट का सिलसिला चल रहा है।

 ग्रामीण मांग में उछाल खत्म हो चुकी है क्योंकि न्यूनतम समर्थन मूल्य में अपेक्षित इजाफा नहीं हो रहा है और श्रम मूल्य में भी ठहराव है।

 अगर निवेश में कमी का प्रमुख कारण पर्याप्त मांग में कमी है तो वित्त मंत्री को आरएफटीएम की नीति अपनानी चाहिए और सार्वजनिक खर्च की मदद से सीधे राजकोषीय प्रोत्साहन को बल देना चाहिए।

 चाहे भले ही इसकी वजह से राजकोषीय घाटे का लक्ष्य पिछड़ जाए।

परंतु उनको निवेश में कमी की एक और बड़ी वजह पर ध्यान देना होगा।

 वह है कारोबारी ऋणग्रस्तता।

 अंतरराष्टï्रीय मुद्रा कोष के एक अध्ययन में कहा गया है कि कारोबारी संवेदनशीलता बताती है कि भारतीय कारोबारी जगत की वित्तीय सेहत मार्च 2003 के बाद सबसे निचले स्तर पर है।

, इसकी वजह आंशिक तौर पर इस वर्ष की आर्थिक समीक्षा में सामने आई है।

 उसे अतिउत्साह और ऋण का बुलबुला पुकारा गया है।

 इसमें अदूरदर्शिता और प्रवर्तकों के उस दोष को और जोड़ दिया जाना चाहिए जिसके चलते वे सामने खड़ी समस्याओं को नहीं देख सके।

 लेकिन कुछ कंपनियां ऐसी भी हैं जो मांग में अचानक आई कमजोरी के चलते या कम लागत वाले आयात की तगड़ी प्रतिस्पर्धा के चलते कर्ज के जाल में फंस गईं।

 वित्त मंत्री को यह सोचना होगा कि उनकी इस नीति का इन कर्जग्रस्त कंपनियों पर क्या असर होगा क्योंकि इनमें से अधिकांश का कर्ज सरकारी बैंकों के माथे है।

 इन बैंकों का बढ़ता फंसा हुआ कर्ज पहले ही एक समस्या बन चुका है।

 बढ़ी हुई वास्तविक ब्याज दर हालात को और कठिन बनाएगी।

 यह बात टीएफआरएम नीति के पक्ष में जाती है क्योंकि मुद्रास्फीति का जोखिम कम कर वह ब्याज दरों में अहम कमी का अवसर देगी।

 बजट नीति का चयन करते वक्त वैश्विक वृद्घि की धुंधली संभावनाओं और विदेशी निवेशकों तथा रेटिंग एजेंसियों पर प्रभाव को भी ध्यान में रखना होगा।

 प्रश्न यह है कि वे क्या चाहेंगे निवेश में सुधार या राजकोषीय अनुशासन।

, विदेशी पोर्टफोलियो निवेश घरेलू शेयर बाजार के प्रदर्शन का प्रमुख निर्धारक है।

 यह बात निवेश के लिए पूंजी जुटाने की क्षमता को प्रभावित करती है।

 उस लिहाज से देखा जाए तो घाटे के प्रबंधन के उपाय के रूप में सफल सरकारी विनिवेश को भी।

 परंतु वैश्विक आर्थिक माहौल कुछ समय तक ऐसे पोर्टफोलियो निवेशकों के लिए प्रतिकूल बना रह सकता है।

 तेल कीमतों में कमी का दौर अभी जारी रहेगा।

 खासतौर पर ईरान की आपूर्ति के बाजार में आने से।

 ये कम कीमतें तेल उत्पादकों की ओर से सॉवरिन वेल्थ फंड की आवक को कम करेंगी।

 जहां तक अन्य निवेशकों की बात है चीन के विकास के वैश्विक असर और अमेरिकी ब्याज दरों में उछाल की आशंका से पूंजी का बहिर्गमन हो सकता है।

 प्रत्यक्ष विदेशी निवेश को आगे बढ़ाने की चिंताएं वास्तविक अर्थव्यवस्था के प्रदर्शन पर निर्भर करेंगी।

 खासतौर पर निवेश में वृद्घि के संदर्भ में।

 ऐसा इसलिए क्योंकि उनके लिए अवसरों के द्वार वहीं से खुलेंगे।

 स्थानीय कंपनियों के निवेश संबंधी निर्णय इस बात से भी प्रभावित होंगे।

, वास्तविक ब्याज दरों में कमी निवेश को बढ़ावा देने वाला माना जाता है लेकिन फिलहाल कई क्षेत्रों में निवेश इसलिए रुका हुआ है क्योंकि मांग में वृद्घि के स्पष्टï संकेत नहीं नजर आ रहे हैं।

 इन क्षेत्रों की कंपनियां आने वाले दिनों में नया निवेश नहीं करेंगी।

 लेकिन निवेश चक्र कहीं न कहीं तो शुरू करना होगा।

 बुनियादी ढांचागत क्षेत्र में सार्वजनिक निवेश ही फिलहाल श्रेष्ठï विकल्प नजर आ रहा है।

 इससे पैदा होने वाली मांग निजी निवेश को प्रोत्साहन दे सकती है।

 यह कर्जग्रस्त कंपनियों की बैलेंस शीट में भी सुधार कर सकती है।

यह सारी कवायद अर्थवयवस्था को कुछ बेहतर स्थिति में ले आएगी।

 दीर्घावधि के निवेश की नीति के जरिये रोजगार निर्माण तथा प्रौद्योगिकी विकास क्षेत्र की समस्याओं को भी हल किया जा सकता है।

 वित्त मंत्री को ऐसी नीतियों और पहल के प्रति समर्थन दिखाना चाहिए जिनमें यह क्षमता हो।

 अगर वह राजकोषीय सुधार के पथ से विचलित होते हैं तो उन्हें राजकोषीय सख्ती चाहने वालों को यह आश्वस्ति देनी होगी कि वह पुन: इस राह पर लौटेंगे।

, सौजन्य :- बिजनेस स्टेंडर्ड    ,3.02.2016,नितिन देसाई।

