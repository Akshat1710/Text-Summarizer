जीत की जरूरी शर्त (हिन्दुस्तान)।

हम सब जीतना चाहते हैं।

 विजेता होना चाहते हैं।

 फिर सब लोग विजेता क्यों नहीं बन पाते।

 विजेता बनने की अनिवार्य शर्त है आत्मविश्वास।

 कहा जाता है कि आधी लड़ाई हम मन में ही लड़ते हैं और मन में जीत की सुगंध आ जाने भर से आगे की राह सुगम हो जाती है।

 विजेता वही होता है, जो विपरीत परिस्थितियों में भी हिम्मत नहीं हारता और विपरीत परिस्थितियों में वही अपने पथ से नहीं डिगता, जिसे खुद पर भरोसा रहा हो।

, एक बच्चा ,जो चार वर्ष की उम्र तक बोल नहीं पाता था और जिसने सात वर्ष की उम्र तक पढ़ना भी नहीं सीखा था, जिसे आगे चलकर स्थानीय पॉलीटेक्नीक कॉलेज ने दाखिला देने से मना कर दिया हो, उसके बारे में किसने विश्वास किया होगा कि यह अयोग्य समझा जाने वाला बालक आगे जाकर ‘सापेक्षता का सिद्धांत’ देगा।

 यह आइंस्टीन ही थे, जिन पर सबने अविश्वास किया, किंतु उन्हें खुद पर भरोसा था और इसी भरोसे के उत्साह की बदौलत वह महान बन गए।

 महात्मा गांधी, विंस्टन चर्चिल, मोहम्मद अली, स्पीलबर्ग जैसे अनेक उदाहरण हैं, जिन्हें अपने शुरुआती जीवन में भयानक पराजय झेलनी पड़ी, जिनका उपहास उड़ाया गया।

 लेकिन उन्होंने खुद पर भरोसा बनाए रखा और आज वे अनुकरणीय हैं।

, सफल व्यक्तियों का जीवन हमें प्रेरित करता है और उनकी तरह सभी सफल होना चाहते हैं।

 लेकिन जरूरी है कि हम सफलता को सिर्फ अंतिम परिणाम के आधार पर ही न आंकें।

 सफलता के अनेक चरण होते हैं और अंतिम सफलता भी उसी का एक हिस्सा है।

 हर कोई रोज सफल और असफल होता है।

 विजय की राह में जो सबसे महवपूर्ण चीज है, वह है आत्मविश्वास।

, – सन्नी कुमार।

सौजन्य- हिन्दुस्तान।

