ठोस योजना जरूरी (बिजनेस स्टैंडर्ड)।

सरकार के 500 और 1,000 रुपये के नोट चलन से बाहर करने के निर्णय के पीछे के तर्क और निहितार्थ को लेकर व्यापक चर्चा हो चुकी है।

 इसके लाभ चाहे जो भी हों लेकिन यह स्पष्ट है कि उस कदम से मुद्रा की आपूर्ति बहुत बड़े पैमाने पर अस्थिर हो गई।

 ऐसे में इस सवाल का उत्तर जरूरी है कि मुद्रा की आपूर्ति में समतुल्यता कैसे आए और इस लक्ष्य को किस तरह हासिल किया जाए।

सरकार ने 2 नवंबर को राज्य सभा में कहा था कि 500 रुपये के 1716.5 करोड़ और 1,000 रुपये के 685.8 करोड़ नोट चलन में हैं।

 इनका कुल मूल्य तकरीबन 15.44 लाख करोड़ रुपये था।

 यह देश की कुल परिचालित मुद्रा का करीब 86 फीसदी था।

 बीती 13 जनवरी को भारतीय रिजर्व बैंक की ओर से मुहैया कराई गई जानकारी के मुताबिक करीब 9 लाख करोड़ रुपये चलन में हैं।

 नकदी मुद्रित करने वाली प्रेस पूरी क्षमता से काम कर रही हैं और नकद निकासी की सीमा धीरे-धीरे बढ़ाई जा रही है।

 प्रश्न यह है कि आरबीआई ने नोटबंदी के बाद चलन में बची राशि को लेकर क्या अनुमान लगाया है।

 उसने यह अनुमान कैसे लगाया है और वह संबंधित लक्ष्य को कैसे हासिल करेगा।

, जब पहली बार नोटबंदी की घोषणा की गई थी तब अनुमान जताया गया था कि 2,000 रुपये के नोट सीमित मात्रा में छापे जाएंगे।

 यह सोच नोटबंदी की कवायद के अनुरूप ही थी क्योंकि उसका लक्ष्य ही था उच्च मूल्य वर्ग वाली नकदी को चलन से बाहर करना।

 ऐसा इसलिए किया गया क्योंकि माना जा रहा था कि नकदी आधारित अर्थव्यवस्था काले धन के संग्रह की वजह बन रही है।

 बहरहाल यह बात ध्यान देने लायक है कि अगर विमुद्रीकृत नकदी का बड़ा हिस्सा व्यवस्था में वापस आ गया है तो संभव है पूरी नकदी सामान्य चलन में थी।

 अगर ऐसा है तो फिर कहा जा सकता है कि 19 लाख करोड़ रुपये की पूरी परिचालित मुद्रा मांग के आधार पर ही चल रही थी और उसका कोई भंडारण नहीं किया गया था।

, दो बातें हैं जिनका विश्लेषण किया जाना जरूरी है।

 पहला, नोटबंदी के कारण आए ढांचागत बदलाव।

 क्या इनकी वजह से मांग के स्तर में कोई कमी या बढ़ोतरी हुई।

 दूसरी बात 19 लाख करोड़ रुपये मूल्य में से उच्च मूल्य नकदी का आकलन किया जाना चाहिए।

 किफायत और मुद्रा की गति से जुड़े प्रश्नों का भी उत्तर तलाश करना होगा।

 ऐसे में देखा जाए तो 2,000 रुपये के नोट वाली अर्थव्यवस्था किसी भी दृष्टिï से संबंधित लक्ष्य की प्राप्ति में मददगार नहीं होगी।

, यह अवधारणाा बनाते समय आरबीआई को थोड़ी सावधानी बरतनी होगी और वह जरूरत से कम नकदी न छापे।

 दूसरे शब्दों में कहा जाए तो उसे व्यवस्था में पर्याप्त नकदी रखनी होगी ताकि उन तमाम लेनदेन को अंजाम दिया जा सके जो नोटबंदी के कारण अब तक अंजाम नहीं ले सके हैं।

 इसके अलावा उन व्यवहारात्मक दिक्कतों को भी दूर करना होगा जो नोटबंदी की कवायद के कारण लोगों में आई हो सकती हैं।

 लोगों को यह बताना होगा कि नकदी जमा करके रखने की कोई आवश्यकता नहीं है।

 अब यह नकदी चलन में किस तरह लाई जाती है यही सबसे अहम बात होगी।

 मुद्रा की मांग को पूरा करना चाहिए।

 फिलहाल यह मांग नकद निकासी की सीमा तय होने के कारण सीमित है।

 चाहे जो भी हो लेकिन आरबीआई की सोच पारदर्शी होनी चाहिए और उसे सार्वजनिक किया जाना चाहिए।

 पुनर्मुद्रीकरण की योजना नोटबंदी की तुलना में बेहतर ढंग से बनाई जानी चाहिए।

, सौजन्य- बिजनेस स्टैंडर्ड।

