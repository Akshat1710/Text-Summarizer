प्रिंट मीडिया के लिए आत्मचिंतन और सही कदम उठाने का वक्त (बिजनेस स्टैंडर्ड)।

तकरीबन 2,500 करोड़ रुपये की कंपनी एचटी मीडिया के उपक्रम हिंदुस्तान टाइम्स ने पिछले सप्ताह अपने सात संस्करणों को बंद करने का ऐलान किया।

 इनमें कोलकाता, भोपाल और रांची से प्रकाशित होने वाले संस्करण भी शामिल हैं।

 इसमें कई लोगों की काम से छुट्टïी करना अलग है और वह पहलू भी शामिल नहीं है, जिसमें कंपनी ने अपने प्रमुख ब्रांड यानी हिंदुस्तान टाइम्स के बिजनेस ब्यूरो को भी बंद करने का फैसला किया है।

 तमाम अखबार अपने दायरे को सिकोड़ रहे हैं, पन्ने घटा रहे हैं, नियुक्तियों पर विराम लगा रहे हैं और गैर-जरूरी खर्चों को बंद कर रहे हैं।

 क्या नोटबंदी के कारण 28,300 करोड़ रुपये का भारतीय प्रिंट मीडिया उद्योग मुश्किल में फंस गया है।

 इस रिपोर्ट के लिए हमने जितने विश्लेषकों से बात की है, उन्होंने इस बात से इनकार किया।

 नोटबंदी महज एक तात्कालिक कारण है, भारतीय प्रिंट मीडिया उद्योग के लिए यह झटका काफी समय से तैयार था।

 पिछले कुछ वर्षों के दौरान भारतीय प्रकाशकों की वृद्घि 20 से 25 फीसदी के दायरे में हुई, जबकि इस दौरान वैश्विक स्तर पर डिजिटल अपने पंख पसार रहा था।

 दुनिया में हो रही पेशकश को समझने के लिए उनके पास पैसा और वक्त दोनों थे।

 मगर उन्होंने फायदे की उस स्थिति को गंवाने का ही विकल्प चुना।

 अगर वे अपनी आंखों पर पट्टïी बांधे रहे तो अंग्रेजी समाचार पत्रों के समाचार कक्षों से आ रही खबरें मराठी, तेलुगू और अन्य भाषाओं तक फैल जाएंगी।

 तमाम भाषाओं में पाठक संख्या कुछ वर्षों से या तो स्थिर हो गई है या उसमें गिरावट दर्ज की जा रही है।

 ऐसे में फिलहाल जो कारोबार व्यापक रूप से सेहतमंद नजर आ रहा है, उसे फिर किसी भी स्तर की लागत कटौती बचा नहीं पाएगी।

 भारत के 1,15,700 करोड़ रुपये के मीडिया एवं मनोरंजन कारोबार में प्रिंट अभी भी सबसे मुनाफे वाला कारोबार बना हुआ है।

 वर्ष 2005 से 2015 के दरमियान इस उद्योग का आकार दोगुना हो गया है।

मगर इसकी हिस्सेदारी समय के साथ कम होती गई।

 फिक्की-केपीएमजी रिपोर्ट के अनुसार वर्ष 2005 में इसकी 31 फीसदी हिस्सेदारी वर्ष 2015 में घटकर 24 फीसदी हो गई।

 यह विकास की स्वाभाविक प्रकिया है मगर वृद्घि दर में कमी नहीं।

 वर्ष 2005 में टीवी और प्रिंट दोनों में 13.8 फीसदी की वार्षिक चक्रवृद्घि दर से वृद्घि दर्ज की गई।

 फिलहाल यह 7.6 फीसदी हो गई है, जबकि टेलीविजन के लिए यह 14.2 फीसदी है।

 यहां तमाम चीजें असर दिखाती हैं, जिनमें सबसे बड़ा पहलू रवैया या नजरिया होता है।

 पिछले चार वर्षों से भारतीय प्रिंट उद्योग से जुड़े नए आंकड़े नहीं आए हैं क्योंकि प्रकाशक भारतीय पाठक सर्वेक्षण के नए स्वरूप में वरीयता क्रम को लेकर झगडऩे में मसरूफ हैं।

 पाठकों के आंकड़ों के बिना विज्ञापनदाताओं ने अपने प्रिंट बजट को नहीं बढ़ाने का फैसला किया।

 इस क्षेत्र से जुड़े कुछ विश्लेषक कुछ समय से इस ओर संकेत कर रहे हैं, जो प्रकाशकों की खीझ बढ़ा रहा है।

 आप यह दलील दे सकते हैं कि प्रकाशकों ने इस स्थिति का अंदाजा नहीं लगाया और उन्हें ऐसा करना चाहिए था।

, एक तो यही कि भारतीय बाजार का स्वरूप और यहां वृद्घि के लिए गुंजाइश अपने आप में अनोखी है।

 यहां 89.5 करोड़ की साक्षर आबादी है, जिसमें से 30.1 करोड़ लोग अखबार पढ़ते हैं।

 साथ ही भारत में लिखे हुए शब्दों की हैसियत और उनसे छपे अखबारों को घरों तक उसे पहुंचाने की सुविधा भी एक उपयोगी कारक है।

 अमेरिका और यूरोप में अखबारों के प्रसार में इसलिए भी गिरावट आई है क्योंकि लोगों को अखबार खरीदने के लिए न्यूजस्टैंड जाना पड़ता है।

, दूसरी बात यही कि अधिकांश प्रकाशकों की डिजिटल बाजार में पैठ है।

 निश्चित रूप से वे इसमें लगे हैं।

 मगर उनमें से अधिकांश के लिए यह ध्यान देने का प्रमुख क्षेत्र नहीं है क्योंकि यह कमाई में महज 3 से 10 फीसदी का ही योगदान करता है।

 हालांकि प्रकाशक कंपनियों में टाइम्स समूह जैसी कुछ मिसालें भी हैं, जिन्होंने भविष्य का सही दांव लगाया है।

 उसने डिजिटल, टीवी और रेडियो जैसे सभी माध्यमों में निवेश किया है और ये सभी बेहतर कारोबार कर रहे हैं।

, तीसरी बात यही कि अगर राजस्व और लाभ का बड़ा हिस्सा अखबार या पत्रिका के माध्यम से आता है तो डिजिटल पर इतना समय और ऊर्जा खर्च करने की क्या जरूरत है।

 उसे ऑफलाइन कारोबार की कीमत पर आगे बढ़ाने की जरूरत है।

 कुछ बढिय़ा अखबार गूगल और फेसबुक के जरिये पाठकों तक पहुंच तो रहे हैं लेकिन उससे होने वाली कमाई का बड़ा हिस्सा गूगल और फेसबुक ले जाते हैं।

 ऐेसे में उसे पालने की क्या जरूरत है, जिससे कारोबार लहूलुहान हो रहा है।

, चौथी बात यही कि जब तक सामान्य अखबार के साथ डिजिटल पाठकों की संख्या को जोडऩे वाले किसी आंकड़े का प्रादुर्भाव नहीं होता और प्रकाशक दोनों का फायदा नहीं उठा सकते, तब तक डिजिटल के पीछे पडऩे की कोई तुक नहीं है।

 पांचवीं बात यही कि कई वर्षों की कोशिशों के बाद भी हजारों नौकरियां खत्म हो जाने और कारोबार का आकार आधा होने के बावजूद अमेरिकी अखबार उद्योग अभी तक राहत का कोई तरीका नहीं तलाश पाया है।

 लिहाजा, इसका कोई जादुई मंत्र नहीं और न ही कोई आदर्श प्रतिमान।

 शायद ऐसा कुछ हो भी नहीं।

 लेकिन अगर सुस्ती को मजबूती देने वाली ताकतें उन्हें डिजिटल या किसी अन्य विविधीकरण पर कुछ थमने के लिए मजबूर करती हैं तो यह काफी तार्किक होगा।

, – वनिता कोहली-खांडेकर।

सौजन्य – बिजनेस स्टैंडर्ड।

