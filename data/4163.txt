असहिष्णुता का सच (अमर उजाला)।

मई, 2014 में नरेंद्र मोदी सरकार आने के बाद से देश में तथाकथित असहिष्णुता के वातावरण की वजह से दर्जनों लेखक, कलाकार और जाने-माने बुद्धिजीवी अपने राष्ट्रीय पुरस्कार लौटा रहे हैं।

 कथित खराब माहौल के झूठे शोर को फिल्म अभिनेता आमिर खान ने भी हवा दे दी है।

 क्या इस आरोप में कोई सच्चाई है कि पिछले 18 माह में भारत अचानक असहिष्णु समाज के रूप में उभरा है।

 इससे भी अधिक महत्वपूर्ण यह है कि किसी व्यक्ति को उसकी प्रतिभा और सार्वजनिक सेवा के लिए भारत सरकार द्वारा दिए जाने वाले राष्ट्रीय पुरस्कार को क्या किसी व्यक्ति या पार्टी या सरकार के साथ संबद्ध करना उचित है।

 जो लोग कथित रूप से खराब माहौल की बात कर रहे हैं उनके भारी-भरकम बयानों में यह भी है कि देश में आज ‘संकीर्णता, असहिष्णुता और कट्टरता का खतरनाक व्यापक वातावरण’ है और आज के सत्ताधारी ‘भारत के इतिहास के अखंड और समभावी विचार को’ नकार रहे हैं।

 इस विचार का दुखद समर्थन उससे कैसे मेल खाता है जब उनकी पिछड़ी पीढ़ी ने 1975-77 के दौरान आपातकाल के नाम पर इंदिरा गांधी द्वारा लादे गए फासिस्ट शासन के समय या 1984 में सिख विरोधी दंगों के बाद अक्षम्य और असहनीय चुप्पी साध ली थी।

, कुछ समय जरूर लगा, लेकिन अब सभी लोग समझ गए हैं कि अपमानित करने वाला यह अभियान राजनीतिक उद्देश्यों से पर्दे के पीछे से चलाया जा रहा है।

 अल्पमत वाले वामपंथी बुद्धिजीवियों का प्रमुख राष्ट्रीय संस्थाओं पर अनुचित बोलबाला खत्म होने को आ रहा था और हताश होकर उन्होंने बनावटी अभियान के लिए समर्थन जुटाना आरंभ कर दिया।

 लेकिन जब भारतीय बुद्धिजीवियों के मौन रहने वाले बहुमत के कुछ सदस्य बोलने लगे तो उन्होंने निर्वाचित सरकार और 2014 के जनादेश के खिलाफ ‘कृत्रिम विरोध’ का कड़ा प्रतिकार किया।

 पचास प्रमुख बुद्धिजीवियों के समूह ने एक बयान के जरिये इस मनगढ़ंत दावे को ध्वस्त कर दिया कि भारत रातोरात असहिष्णु समाज बन गया है।

 उन्होंने असहिष्णुता के वास्तविक संरक्षकों यानी वामपंथियों पर निशाना साधा और कहा कि कई शिक्षाविदों ने भेदभाव और वास्तविक निर्वासन ङोला है, क्योंकि उन्होंने उनकी बात मानने से मना कर दिया।

 यही नहीं, इन वामपंथियों ने अन्य संस्थाओं के साथ भारतीय इतिहास कांग्रेस और आइसीएचआर को सत्ता और राजनीतिक जोड़तोड़ के अखाड़े बना दिए।

, इन बुद्धिजीवियों ने कहा कि बहुलता के मूल्य और उसकी परंपराएं जिन्हें भारत ने हमेशा से पोषित किया है, निश्चित रूप से वे हैं जिन्हें वामपंथी कभी अमल में नहीं लाए।

 हम भारत के निष्पक्ष और सही नए इतिहास लेखन की मांग करते हैं।

 इस बयान पर हस्ताक्षर करने वालों में डॉ. दिलीप के. चक्रवर्ती, प्रो. बीबी लाल, प्रो. दयानाथ त्रिपाठी, डॉ. एमएस श्रीराम, डॉ. अमर्त्य कुमार दत्ता, डॉ. गोदाबरिशा मिश्र, डॉ. एस. कृष्णन और मिशेल डैनिनो शामिल हैं।

, जून, 1975 में इंदिरा गांधी द्वारा आपातकाल थोपे जाने के बाद सरकार ने सुप्रीम कोर्ट को सफलतापूर्वक आश्वस्त कर दिया कि जीवन के अधिकार और व्यक्तिगत स्वतंत्रता समेत मूलभूत अधिकार स्थगित कर दिए गए हैं।

 अटार्नी जनरल ने उच्चतम न्यायालय की संविधान पीठ को बताया कि अगर एक पुलिसकर्मी पुलिस थाने आए एक व्यक्ति को गोली से मार देता है तो कोई कानूनी उपचार या सहायता नहीं दी जा सकती।

 परिणामस्वरूप कांग्रेस पार्टी के हजारों राजनीतिक विरोधी बिना कारण जेल में डाल दिए गए और इंदिरा गांधी के कई विरोधियों को पुलिस ने प्रताड़ित किया या उनकी हत्या कर दी।

 क्या ‘असहिष्णुता के खतरनाक व्यापक वातावरण’ का इससे बड़ा उदाहरण हो सकता है।

, फिर भी, जब इंदिरा गांधी की तानाशाही चरम पर थी तब जनवरी, 1976 और जनवरी, 1977 में पद्म पुरस्कार पाने वाले लोगों की सूची पर जरा एक नजर डालें- सत्यजीत राय, केएल श्रीमाली, मल्लिकाजरुन मंसूर, श्याम बेनेगल, इस्मत चुगताई, प्रो. यशपाल, गुरुमुख सिंह मुसाफिर, बशीर हुसैन जैदी, अली यावर जंग, एमएन श्रीनिवास, चिन्ना मौलाना, श्रीराम भारतीय, उस्ताद अल्ला रखा खां और दर्जनों अन्य।

 क्या अब हमें इन सबको तानाशाही का समर्थक घोषित कर देना चाहिए या हमें इन्हें एक निश्चित समय पर भारत का प्रधानमंत्री पद संभालने वाले व्यक्ति की तरफ से सम्मानित होने वालों के रूप में पहचानना चाहिए।

, अब जरा 1984 की तरफ आएं और सिखों पर कांग्रेस पार्टी द्वारा ढाई गई नृशंस तबाही को देखें।

 पूरे उत्तर भारत में भयंकर ¨हसा की जांच करने वाले रंगनाथ मिश्र आयोग ने कहा कि ¨हसा में 3874 लोग मारे गए जिनमें 2307 लोग सिर्फ दिल्ली में थे।

 इसके साथ ही, सिर्फ दिल्ली में 131 गुरुद्वारे या तो नष्ट कर दिया गया या उन्हें तहस-नहस कर दिया गया।

 आयोग ने पाया कि यह ¨हसक भीड़ कांग्रेस से सहानुभूति रखने वाली या पार्टी गतिविधियों से संबद्ध लोगों की थी।

 आयोग ने कहा कि ‘हालांकि राष्ट्रीय राजधानी में सेना मौजूद थी, लेकिन उस वक्त के सेना प्रमुख जनरल एएस वैद्य के मुताबिक, सेना को नहीं बुलाया गया।

 नानावती जांच आयोग ने अपना निष्कर्ष निकाला कि ¨हसक भीड़ का नेतृत्व करने वाले कांग्रेस पार्टी के गुंडों को भरोसा दिया या था कि उन्हें क्षति नहीं पहुंचने दी जाएगी।

 क्या ‘संकीर्णता, असहिष्णुता और कट्टरता के खतरनाक ढंग से व्यापक वातावरण’ का इससे बड़ा उदाहरण हो सकता है।

, कांग्रेस पार्टी के नेतृत्व वाले नरसंहार में 3800 से ज्यादा सिखों की हत्या के कुछ ही हफ्ते के अंदर 1985 में घोषित पद्म सम्मानों में दर्जनों प्रमुख बुद्धिजीवियों के नाम आए।

 अब यह नकली अभियान चलाने वाले समूह ने तब आवाज भी नहीं निकाली थी।

 1985 और 1986 में भारत सरकार द्वारा जिन्हें पद्म सम्मान दिया गया उनमें ये भी शामिल थे-भीमसेन जोशी, गुरबख्श सिंह, सुरिंदर सिंह गिल, गुरबचन सिंह तालिब, तकाजी शिवशंकर पिल्लई, दुर्गादास बसु, न्यायमूर्ति सदत अबुल मसूद, स्मिता पाटिल, नसीरुद्दीन शाह और इला भट्ट, महाश्वेता देवी।

 क्या यह असंवेदनशील लोगों का समूह था जिन्होंने इस बात से आंखें मूंद रखी थीं कि हत्यारी भीड़ ने क्या किया या वे भारत सरकार और उस व्यक्ति के प्रति भेदभाव कर रहे थे जो उस समय प्रधानमंत्री के पद पर था।

 जो भी हो, आज जो लोग बेचैनी दिखा रहे हैं उनमें से किसी ने भी तब राजीव गांधी सरकार के खिलाफ आवाज क्यों नहीं उठाई जिसने भारत में धार्मिक अल्पसंख्यकों पर सबसे अधिक नृशंस हमले को प्रश्रय दिया या उनके खिलाफ जो लोग पद्म सम्मान अपने घर ले गए।

 जब तक इन प्रश्नों के विश्वसनीय उत्तर नहीं मिल जाते हैं तब तक राजनीतिक रूप से निर्वासित लोगों द्वारा इस वक्त की जा रही ‘असहिष्णुता’ की बात गले नहीं उतरेगी।

 सच तो यह है कि कथित असहिष्णुता की बात खोखली और मूर्खतापूर्ण लगती है।

,  ।

सौजन्य :- दैनिक जागरण ,28.11.2015,ए सूर्यप्रकाश।

