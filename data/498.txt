न्याय, सरकार और समाज (दैनिक जागरण  :Editorial)।

‘भगवान विष्णु किस श्लोक से जागेंगे, यह आस्था का प्रश्न है।

 हम इसे कैसे तय कर सकते हैं।

’ केरल के श्री पद्मनाभस्वामी मंदिर में भगवान विष्णु को कैसे जगाया जाए, मुद्दे पर सुनवाई करते हुए सुप्रीम कोर्ट की यह टिप्पणी थी।

 जनहित याचिकाओं की शुरुआत के बाद से सरकार और समाज पर न्यायिक व्यवस्था का जितना व्यापक और गहरा प्रभाव पड़ा है उतना इससे पहले कभी नहीं रहा।

 चुनावी सुधार से लेकर नगरों के कूड़े-कचरे तक की सफाई के बारे में दिए गए उसके निर्णयों ने आज हमें यह कहने को बाध्य कर दिया है कि हम दरअसल संसदीय लोकतंत्र में कम न्यायिक लोकतंत्र में अधिक रह रहे हैं।

 आजादी के बाद से चाहे वह बहुमत की मनमानी का दौर रहा हो या फिर अल्पमत की कमजोरी का, वह भारतीय समाज को बहुत सकारात्मक दिशा में प्रभावित करने में असफल ही रहा है, बल्कि कभी-कभी तो वह प्रतिगामी ही रहा है।

, शाहबानो के मामले में उच्चतम न्यायालय द्वारा किया गया गुजारा भत्ता संबंधी फैसला देश के मुस्लिम समाज की समानता एवं वैज्ञानिक चेतना की दिशा में बढ़ाया गया एक क्रांतिकारी कदम था।

 लेकिन बहुमत की मनमानी ने उसको वहीं कुचल दिया।

 इस प्रकार आजादी के बाद हमारे यहां सरकार, न्यायालय और समाज के बीच का जो त्रिभुजात्मक संबंध बना है, वह काफी कुछ उलझा हुआ है।

 सरकार और न्यायालय एक दूसरे का हाथ थामकर समाज का निर्देशन और नियमन करने की बजाय इस कोशिश में लगे हुए दिखाई देते हैं कि केवल हम समाज का नियमन और निर्देशन करेंगे।

 इसलिए ये दोनों अक्सर सीधे-सीधे एक-दूसरे के विरोध में भी खड़े दिखाई देते हैं।

 विरोधाभास की स्थिति यहां यह है कि इस टकराव में समाज साथ देने के लिए अपनी उसी सरकार के पक्ष में खड़ा होने से कतरा रहा है, जिसको उसने खुद चुना है।

, क्या किसी भी लोकतांत्रिक प्रणाली की इससे भी बढ़कर कोई विडंबना हो सकती है।

 दिल्ली की ही नहीं, बल्कि पूरे देश की जनता ने आम आदमी पार्टी को एक नई साफ-सुथरी राजनीति की शुरुआत करने वाली पार्टी के रूप में अपनाया था।

 उसने क्या किया।

 उसके मंत्री और विधायकों को जेल की यात्रएं करनी पड़ रही हैं।

 अब अपने विधायकों के वेतन तथा सुविधाओं में अनाप-शनाप की बढ़ोत्तरी की सिफारिश करके उसने बता दिया है कि ‘वह भी ठेठ सामंतवादी चेतना की ही संतान है।

’ एक बार नहीं, बल्कि जनता इस प्रकार बार-बार छली गई है।

 स्पष्ट है कि जनता स्वयं ही अपने द्वारा चुनी गई सरकार का साथ छोड़कर न्यायालय की ओर नहीं गई है, बल्कि इन्हीं ने उसे उस ओर धकेला है।

1ऐसी स्थिति में यह कहना गलत नहीं होगा कि इस 21वीं सदी में अब न्यायालय की भूमिका संविधान के रक्षक एवं कानून के व्याख्याकार की ही नहीं रह गई है।

 जनहित का दायरा कभी-कभी कानून की सीमाओं से बड़ा भी हो जाता है और ऐसे द्वंद्व की स्थिति में न्यायालय को देखना होता है कि वह दोनों में किसे तरजीह दे।

 जाहिर है कि चाहे संविधान हो या कानून, हैं ये दोनों जनता के हितों को साधने वाले ही।

 इसलिए स्वाभाविक तौर पर जनहित सवरेपरि हो जाता है।

 न्यायिक व्यवस्था ने कई बार इसके प्रमाण भी दिए हैं।

, इस सदी की शुरुआत में न्यायालय ने दिल्ली में प्रदूषण कम करने के लिए राज्य सरकार को सीएनजी की व्यवस्था करने को कहा था।

 सरकार ने जब उस निश्चित समय सीमा में ऐसा करने में अपनी असमर्थता जताई थी, तब न्यायालय ने उसकी उस असमर्थता को उसकी अक्षमता मानते हुए दो टूक शब्दों में कहा कि तो सत्ता छोड़ दो।

 और फिर व्यवस्था हो गई।

 आगे भी कई मामलों में न्यायालयों ने कानून की व्याख्या व्यापक हितों के संदर्भ में ही की है।

 उदाहरण के तौर पर आधार कार्ड की अनिवार्यता तथा सोशल मीडिया पर प्रतिबंध लगाने वाली कानून की धारा 66ए को देखा जा सकता है।

यहां इसी की निरंतरता में सितंबर के दो ऐसे मुद्दों पर सोचने को बाध्य होना पड़ रहा है, जहां स्पष्ट दिशा-निर्देश में कुछ धुंधलापन नजर आ रहा है।

 जैन समुदाय की ‘संथारा’ की परंपरा को जहां राजस्थान उच्च न्यायालय एक आपराधिक कृत्य मानते हुए पुलिस को उसके विरुद्ध कार्रवाई करने का आदेश देता है तो उच्चतम न्यायालय इसे ‘मृत्युवरण की कला’ कहते हुए उस आदेश पर रोक लगा देता है।

, अब यहां प्रश्न यह उठता है कि जब कानून एक है, तो उसकी दो परस्पर धुर विरोधी व्याख्याएं क्यों हैं।

 और यदि इसमें समाज प्रमुख है, तो उस समाज को दिया जाने वाला संदेश क्या है।

1हरियाणा सरकार ने अपने यहां के स्थानीय चुनावों में खड़े होने वाले उम्मीदवारों के लिए न्यूनतम शिक्षा तथा घर में शौचालय होने जैसी कुछ योग्यताओं संबंधी कानून बनाया।

 चुनाव की प्रक्रिया शुरू हुए कुछ ही दिन हुए थे कि न्यायालय ने इस कानून पर रोक लगा दी।

 चुनाव रुक गए।

 इन दो मामलों में से पहले का संबंध किसी भी समुदाय की परंपरा से है तो दूसरे का संबंध समाज के सामूहिक विकास से।

 फिलहाल इन दोनों मामलों पर न्यायालय का अंतिम निर्णय आना है।

 पहला मामला जहां इच्छामृत्यु की मांग से जुड़ा हुआ है, वहीं दूसरा मामला सामान्य जनता के राजनीति संबंधी मौलिक अधिकार से।

 इन दोनों के बीच संतुलन साधते हुए एक सटीक निर्णय सुना पाना एक बड़ी चुनौती है।

, समलैंगिकों को समान अधिकार दिए जाने की मांग को न्यायालय ने इस आधार पर अस्वीकार कर दिया था कि यदि ऐसा करना है तो सरकार इसके लिए अलग से कानून बनाए।

 न्यायालय के इस निर्णय ने बहुत से वुद्धिजीवियों को विचलित किया था।

फिलहाल इसी तरह का एक अन्य जटिल मामला उच्चतम न्यायालय के पास है, जिसका संबंध राजभाषा हंिदूी को सर्वोच्च न्यायालय की भाषा बनाने से है।

 इसका सामाजिक पक्ष यह है कि न्यायालय द्वारा फांसी की सजा दिए जाने वाला मुजरिम दलीलों की प्रक्रिया से पूरी तरह नावाकिफ रहता है, क्योंकि उसे वह भाषा आती ही नहीं, जो न्यायालय की भाषा है।

 यहां इस तथ्य पर गौर किया जाना चाहिए कि विधि आयोग ने हाल ही में सौंपी अपनी अंतिम रिपोर्ट में कहा है कि फांसी की सजा पाने वाले अधिकांश लोग निम्न वर्ग से आते हैं।

 इन्हें दूर-दूर तक अंग्रेजी नहीं आती।

 इसलिए यहां भाषा का प्रश्न कही न कहीं जीवन और जानने, इन दोनों ही अधिकारों से जुड़ जाता है।

 देखते हैं कि इस मुद्दे पर कोर्ट क्या कहता है।

 लेकिन यहां यह कहना जरूरी है कि आज के जनतंत्र में जन समूह की निगाहें आशा भरी निगाहों से न्यायालय की ओर ताकने लगी हैं।

,  ।

सौजन्य ;- ड़ॉ विजय अग्रवाल (पूर्व प्रशासनिक अधिकारी हैं), दैनिक जागरण ,21.10.2015।

