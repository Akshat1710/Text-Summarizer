सरताज शायद ही हों अजीज (राष्ट्रीय सहारा)।

भारत ने उरी हमले के बाद नियंतण्ररेखा के पार सर्जिकल हमलों के जरिये पूरा ढर्रा ही बदल डाला है।

 पाकिस्तान के किसी भी उकसावे का माकूल जवाब देने के लिए सेनाओं को छूट दिए जाने से सीमा-पार से गोलीबारी और जवाब में भारतीय सेना की गोलीबारी की घटनाएं बढ़ी हैं।

 इससे दोनों तरफ का खासा नुकसान हुआ है।

 भारतीय सैनिक के शव को क्षत-विक्षत किए जाने की घटना को पाकिस्तान की सेना द्वारा दोहराए जाने से भारत के लोगों में काफी गुस्सा है।

 ऐसे तनावपूर्ण माहौल में भारत की मेजबानी में अफगानिस्तान को लेकर हार्ट ऑफ एशिया कांफ्रेंस अमृतसर में 3 से 4 दिसम्बर को हो रही है।

 इसमें पाकिस्तान को प्रतिभागी के रूप में आमंत्रित किया गया है।

 पाकिस्तान ने सूचित किया है कि नवाज शरीफ के विदेश मामलों के सलाहकार सरताज अजीज पाकिस्तान का प्रतिनिधित्व करेंगे।

 भारत में अनेक लोगों का मानना है कि पाकिस्तान को आमंतण्रउसके प्रति भारत के नरम रुख को दर्शाता है।

हम हार्ट ऑफ एशिया कांफ्रेंस के कर्ता-धर्ता नहीं हैं।

 यह क्षेत्रीय सम्मेलन है, जिसकी शुरुआत 2011 में तुर्की ने इस्तानबुल प्रोसेस के रूप में की थी।

 इस लक्ष्य से कि अफगानिस्तान और उसके पड़ोसी देशों के बीच सुरक्षा, राजनीतिक तथा आर्थिक सहयोग को बढ़ावा दिया जा सके।

 भारत अप्रैल, 2016 में कांफ्रेंस की छठी मंत्रिस्तरीय बैठक का भी मेजबान था, और अब अमृतसर में 7वीं बैठक की मेजबानी कर रहा है।

 कांफ्रेंस की 5वीं बैठक पाकिस्तान की मेजबानी में इस्लामाबाद में संपन्न हुई थी, जिसमें विदेश मंत्री सुषमा स्वराज ने शिरकत की।

 चीन ने 4वीं बैठक की मेजबानी की थी।

 चूंकि भारत मेजबान है, इसलिए हमारे लिए उन सभी को आमंत्रित करना जरूरी है, जो इस प्रक्रिया (प्रोसेस) के सदस्य हैं।

 दरअसल, किसी बहुपक्षीय सम्मेलन में किसी देश विशेष की भागीदारी द्विपक्षीय तकाजों के आधार पर तय किया जाना जटिल मसला है।

 कांफ्रेंस की छठी बैठक में हमने पाकिस्तान को आमंत्रित किया था।

 उसके विदेश सचिव शामिल हुए थे।

 दरअसल, इस सम्मेलन को लेकर हमारा सरोकार इत्ता भर है कि अफगानिस्तान में शांति एवं स्थिरता के लिए भरसक सहयोग दे सके।

 सम्मेलन के माध्यम से अफगानिस्तान के भविष्य को तय करने के मद्देनजर क्षेत्रीय प्रयासों में हम अपनी सक्रियता बनाए हुए हैं।

 अफगानिस्तान के साथ भारत की सामरिक भागीदारी है, जिसके चलते उसके साथ रक्षा समझौतों की संख्या नित बढ़ने पर है।

 काबुल के साथहमारी आर्थिक भागीदारी खासी ठोस है।

 पड़ोसी देश और दक्षेस का सदस्य होने के नाते भारत की अफगानिस्तान में महत्त्वपूर्ण भूमिका है।

अफगानिस्तान भू-राजनीतिक रूप से भारत के लिए महत्त्वपूर्ण है।

 इसलिए कि पाकिस्तान तमाम प्रयासों में जुटा रहता है कि काबुल में सरकार पर अपना दबदबा बनाकर भारत-अफगानिस्तान के दुतरफा संबंधों को अपने हितों के मद्देनजर तरतीब दे सके।

 तालिबान को पाकिस्तान सुरक्षित पनाह देता है, उन्हीं के जरिए वह अफगानिस्तान को अपने ऊपर निर्भर बनाए रखना चाहता है।

 पूर्व में पाकिस्तान ने अफगानिस्तान की धरती पर आतंकियों को प्रशिक्षित किया जिनने भारत में आतंकी घटनाओं को अंजाम दिया।

 विडम्बना ही है कि इस्लामाबाद में हार्ट ऑफ एशिया सम्मेलन की पांचवीं बैठक, जिसमें सुषमा स्वराज ने शिरकत की थी, में पाकिस्तान के साथ समग्र वार्ता फिर से आरंभ करने की बाबत फैसला किया गया था।

 लेकिन यह सिलसिला पाकिस्तान द्वारा आतंकवाद को प्रश्रय देते रहने के रवैये के चलते आगे नहीं बढ़ सका।

 पठानकोट हमले के बाद पाकिस्तान ने घटना में अपनी भूमि से आए आतंकियों का हाथ होने संबंधी संदेह में जांच में सहयोग करने को लेकर इच्छा जरूर जतलाईथी, लेकिन फिर अपने असली रंग में आ गया।

 जोर-शोर से कहने लगा कि इस हमले से पाकिस्तान का कुछलेना-देना नहीं है।

 उरी हमले को लेकर भी पाकिस्तान का रवैया सिरे से नकारात्मक रहा।

 उसने प्रचार करना आरंभ कर दिया कि भारत कश्मीर के हालात से ध्यान बंटाने की गरज से उरी हमले के लिए पाकिस्तान पर आरोप लगा रहा है।

 पाकिस्तान के साथहमारे संबंध तनावपूर्ण रहे हैं।

 भारत से टकराव मोल लेने की अपनी नीति को वह छोड़ना नहीं चाहता।

 भले उसको अपनी इस नीति की कितनी ही भारी कीमत चुकानी पड़े।

 भारत के प्रति उसका रवैया धार्मिक कारणों से प्रभावित रहा है, जिनके बल पर समूचे कश्मीर पर दावा किया जाता है।

 बांग्लादेश का निर्माण पर बदला लेने के भाव, भारतीय सेना के सामने अपनी सेनाओं के आत्मसमर्पण से अपमानित होने भाव, पाकिस्तान सेना के सांस्थानिक हित, भारत के प्रति उसकी नीति पर सैन्य प्रतिष्ठान के नियंतण्रऔर अन्य तमाम कारकों से भारत के प्रति उसका वैर भाव पुख्ता से पुख्ता होता रहा है।

सरताज का भारत के प्रति कट्टर नजरिया रहा है।

 वह पाकिस्तानी सेना विचारों के पैरोकार रहे हैं।

 अमृतसर आने का उनका उद्देश्य अफगानिस्तान में पाकिस्तान के लिए मुफीद हालात बनाने में महत्त्वपूर्ण भूमिका निभाना हो सकता है।

 वह नहीं चाहेंगे कि अफगानिस्तान को लेकर होने वाली र्चचा में भारत अग्रणी भूमिका में रहे।

 बहरहाल, हमें इस बात से चिंतित नहीं होना चाहिए कि सरताज अजीज कश्मीर को लेकर भारत के खिलाफ नये सिरे से कोई कूटनयिक अभियान, जैसी कि खबर है, आरंभ कर सकते हैं।

 वह भारत को उकसाने की कोईबात अमृतसर में कहते हैं, तो हम उन्हें माकूल जवाब देने की स्थिति में हैं।

 संयुक्त राष्ट्र आम सभा में नवाज शरीफ के भारत के खिलाफ प्रयास नाकाम हो सकते हैं, तो अमृतसर तो कहीं छोटा मंच है, जहां भारत के खिलाफ कुछ बोले जाने का बहुत सीमित असर होगा।

 फिर, ऐसा प्रयास किसी को भी रुचिकर नहीं लगेगा।

(लेखक पूर्व विदेश सचिव हैं), – कंवल सिब्बल।

सौजन्य – राष्ट्रीय सहारा, 26-11-2016।

