कब खत्म होगा यह सिलसिला  (दैनिक जागरण )।

आप देवानंद के प्रशंसक हों या न हों, लेकिन यह मानेंगे कि बतौर फिल्मकार उन्होंने अक्सर ऐसे विषय चुने जो समय से आगे थे।

 1965 में आई उनकी क्लासिक फिल्म गाइड में बॉलीवुड इतिहास का सबसे चर्चित विवाहेतर संबंध दर्शाया गया था।

 उनकी इससे कम चर्चित फिल्म प्रेम पुजारी थी जो 1970 में आई थी।

 इसमें उन्होंने एक ऐसे सैन्य अधिकारी की भूमिका निभाई जिसे कोर्ट मार्शल कर सेना से निकाल दिया जाता है, क्योंकि उसने शत्रु के समक्ष कायरता दिखाई थी।

 देवानंद ने इसे सिक्किम के नाथुला पर फिल्माया था, जहां 1967 में सैन्य झड़प हुई थी।

 फिल्म के दृश्य में लेफ्टिनेंट रामदेव बख्शी (देवानंद) का पालतू कुत्ता सीमा पर चला जाता है और उसे गोली लग जाती है।

 देवानंद उसकी लाश थामे शोक से भर जाते हैं, लेकिन बदले में गोली चलाने से इंकार करते हुए कहते हैं, वे गोली चलाएंगे, मैं गोली चलाऊंगा, फिर वे गोली चलाएंगे..कब खत्म होगा यह सिलसिला।

 चूंकि फिल्म के हीरो देवानंद होते हैं इसलिए वह बच जाते हैं और भारत के लिए जासूसी करते हैं और अपने परिवार का सैन्य स्वाभिमान वापस लाते हैं।

 वह पंजाब के अपने गांव में पाकिस्तानी टैंकों की एक पूरी रेजिमेंट को परास्त करते दिखते हैं।

, बीते गुरुवार को सियाचिन के सालतोरो में 10 जवानों की मौत ने मेरे दिमाग में इस फिल्म के पुराने दृश्य क्यों कौंधे और उनमें एक समानता स्थापित करने का दबाव क्यों बनाया जबकि ऐसी कोई खास समानता है नहीं।

 ऐसा इसलिए, क्योंकि पिछले 32 वषों से सियाचिन की यही स्थिति है।

 132 साल पहले जब हमारी सेना ने वहां अपना ठिकाना बनाया तब पहले झटके में हमारे 30 जवानों की पूरी टुकड़ी को बर्फ की दरार निगल गई थी।

 उसके बाद पाकिस्तान ने भी विफल प्रयास किए और उसे भी ऐसी ही नियति का सामना करना पड़ा।

 वहां सैनिकों को ऊंचाई पर होने वाली बीमारियां भी ङोलनी पड़ीं।

 इसके बाद कुछ और नुकसान सहना पड़ा।

 इस दौरान एक बड़ी त्रसदी तब हुई जब 2012 में हिमस्खलन की एक घटना में पाकिस्तानी सेना का गायरी स्थित पूरा आधार शिविर ही खत्म हो गया।

 इस दौरान 129 जवान और 11 नागरिक बर्फ में दफन हो गए।

 इनमें से अधिकांश सेना के लिए काम करने वाले ठेकेदार थे।

 भारत अब तक सियाचिन में 900 जानें गंवा चुका है।

 पाकिस्तान का आंकड़ा भी ज्यादा अलग नहीं होगा।

 दोनों का कहना है कि इनमें से 90 फीसदी जानें दुश्मन की गोली से नहीं बल्कि प्रकृति की मार से गई हैं।

, फिल्म प्रेम पुजारी के नाथुला की जगह सियाचिन को रखकर देखिए..हालात में ज्यादा अंतर नहीं दिखेगा।

 वे भी हिमस्खन का शिकार हो रहे हैं और हम भी. वे भी.।

 यह सिलसिला कब खत्म होगा।

 सियाचिन में पिछले 14 सालों से एक दूसरे पर गोलाबारी नहीं की गई है।

 वहां 2002 से युद्घ विराम कायम है, लेकिन जानमाल का नुकसान जारी है।

 हालांकि बेहतर तैयारी के कारण थोड़ी कमी आई है।

 दोनों सेनाएं इस क्षेत्र को सम्मान का प्रश्न मानती हैं।

 आपने कभी किसी भारतीय या पाकिस्तानी सैनिक को यह कहते नहीं सुना होगा कि अब इस मजाक को बंद भी करो, हमें सच में नुकसान हो रहा है।

 एक तो यह सैनिक के नजरिये वाली बात नहीं होगी और दूसरे, धारणा यह है कि दूसरे पक्ष को अधिक नुकसान हो रहा है।

, हम इससे संतुष्ट हो लेते हैं कि जब से हम यहां आए हैं पाकिस्तान हमें एक इंच भी खिसकाने में कामयाब नहीं हो सका है।

 1984 में इंदिरा गांधी ने जो दो बड़े सैन्य कदम उठाए उनमें से एक सियाचिन में सेना की स्थापना और दूसरा ऑपरेशन ब्लू स्टार है।

 भारत ने इस दौरान बाना चौकी के निकट रिज पर एक जगह अपना कब्जा किया है।

 गुरुवार का हादसा वहीं पास में हुआ।

 हमारी सोच यह है कि पाकिस्तान को अधिक नुकसान हो रहा है।

 उधर पाकिस्तान की भी यही सोच है कि भारतीय ऊंचाई पर तो काबिज हैं, लेकिन वे बावले अपने आधार शिविर से दूर मौसम के हाथों जान गंवा रहे हैं।

 उन्हें थकने दो।

 देर-सबेर उन्हें समझ आ जाएगी।

 दोनों सेनाएं गर्व के साथ इसे दुनिया का सबसे ऊंचा युद्घ क्षेत्र करार देती हैं।

 उन्होंने सियाचिन में तैनात होने वाले सैनिकों के लिए अलग मेडल तय किए हैं।

 दोनों ओर रेजिमेंट्स में ग्ल्ेशियर पर तैनाती की होड़ लगती है।

 हर सैन्य टुकड़ी यहां आना चाहती है तो भला बहादुरी के इस क्रम को तोडऩा ही क्यों।

, मुङो याद है कि 2012 में मैंने पाकिस्तानी जनरल परवेज अशरफ कयानी को गायरी में हुई त्रसदी पर दुख जताते देखा था।

 हमारे यहां उसे लेकर कोई खास संवेदना नहीं नजर आई।

 ठीक उसी तरह जैसे इस सप्ताह बचाव और खोज अभियान में पाकिस्तानी मदद की पेशकश को सपाट ढंग से ठुकरा दिया गया।

 इस इंकार में यही भाव निहित था कि भला आप हमारी क्या मदद करेंगे।

 सियाचिन को लेकर मैं एक दावा कर सकता हूं।

 अप्रैल 1984 में सबसे पहले मैंने इसका खुलासा किया था, लेकिन यह भी सही है कि उससे पहले 1982 में जयदीप सरकार विस्तार से लिख चुके थे कि कैसे कराकोरम पहाडिय़ों पर दोनों देशों के बीच व्यापक संघर्ष छिड़ा।

 1984 की सर्दियों में भारतीय सेना ने इस पूरे क्षेत्र को अपना घोषित कर दिया।

, मुझे अच्छी तरह पता है कि दोनों पक्षों के जवानों ने बिना शिकायत किस दर्जे की असहनीय परिस्थितियां सहन की हैं।

 इसी कारण मेरी यह धारणा बनी कि यह निर्थक युद्ध है और हम इससे जितनी जल्दी अलग हो जाएं उतना ही अच्छा होगा, बशर्ते भारत यह सुनिश्चित कर सके कि पाकिस्तान दोबारा यहां दखल न देने पाए।

 मैं 1989 की वार्ता के समय भी मौजूद था।

 वह आखिरी मौका था जब हम सियाचिन का मुद्दा निपटाने की स्थिति में थे।

 वह वार्ता अंतिम समय में गहरी निराशा के बीच टूट गई थी।

 1989 के बाद लंबे समय तक लेफ्टिनेंट बख्शी की भांति यह सवाल उठता रहा कि आखिर कब खत्म होगा यह सिलसिला।

 मैं यह उस समय कह रहा हूं जबकि मैं इस सप्ताह अपने सैनिकों की जान जाने से अत्यंत दुखी हूं और उनकी बहादुरी को सलाम करता हूं।

 कुछ वर्ष पहले शायद मैंने यह कहा होता कि हमें सियाचिन का मसला सुलझा लेना चाहिए।

 आज मैं ऐसा नहीं कह सकता, क्योंकि 1989 से लेकर अब तक दोनों देशों के बीच भरोसा पूरी तरह समाप्त हो चुका है।

, 1989 ही वह समय था जब पाकिस्तानी सेना और आइएसआइ ने कश्मीर में अफगान नीति अपनाकर भीषण रक्तपात की शुरुआत की।

 बाद में यह सिलसिला पूरे भारत में फैला।

 अब किसी स्थान विशेष से सेना हटाना न तो संभव है और न ही यह समझदारी होगी।

 इसके पहले हालात सामान्य होना आवश्यक है।

 जब तक ऐसा नहीं होता तब तक पाकिस्तान को इस शमिर्ंदगी के साथ जीने दिया जाए कि वह सियाचिन पर कब्जा नहीं जमा कर सी।

 हमारी सेना के कंधे चुनौती उठाने के लिए पर्याप्त मजबूत हैं।

 27 वर्ष से चल रहे छाया युद्घ से मेरा दिमाग बदल गया है।

 प्रेम पुजारी के लेफ्टिनेंट रामदेव बख्शी के बारे में सोचने की एक वजह यह भी है।

सौजन्य :- अमर उजाला ,8.02.2016,शेखर गुप्ता (वरिष्ठ स्तंभकार हैं)।

