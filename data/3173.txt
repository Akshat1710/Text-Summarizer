कोई भ्रम न पाले भारत (राष्ट्रीय सहारा)।

1962 वाले विासघात के बाद भी भारत यह भ्रम न जाने क्यों पालता रहा है कि चीन के साथ हमारे रिश्ते दोस्ताना हो सकते हैं।

 हमारा मानना तो यह है कि दोस्ती तो बहुत दूर की बात है हम दो देशों के राष्ट्रीय हितों में ऐसा जबर्दस्त बुनियादी टकराव है कि उभयपक्षीय राजनयिक संबंध तनावग्रस्त ही रह सकते हैं।

 तनाव भी ऐसा जो कभी भी विस्फोटक बन सकता है।

 यह बात इस घड़ी रेखांकित करना इसलिए परमावश्यक जान पड़ता है क्योंकि अनेक विद्वान विश्लेषक इस बात से चकित हैं कि चीन ने एक बार फिर संयुक्त राष्ट्र में अपने वीटो का प्रयोग भारत के ख़्िलाफ कर कुख्यात आतंकवादी अजहर मसूद को अभयदान दिया है।

 सबसे ज्यादा परेशानी का सबब यह है कि जिस वक्त चीन ने यह फैसला जगजाहिर किया है दुनिया के तमाम दूसरे देशों ने उरी पर पाकिस्तान की जमीन पर पनाह लिए और उसके पाले-पोसे दहशतगदरे के हमले की निंदा की और पाकिस्तान को उन पर लगाम लगाने की चेतावनी दी।

, चीन की भड़काऊ हरकतें इतने तक सीमित नहीं रही हैं।

 यह सूचना भी इसी वक्त प्रकाशित की गई है कि चीन ब्रह्मपुत्र महानद की एक सहायक गकी पर बांध का निर्माण कर रहा है।

 इस परियोजना से ब्रह्मपुत्र में पहुंचने वाली जलराशि अनिवार्यत: प्रभावित होगी।

 यह बात नजरंदाज नहीं की जा सकती कि यह खबर तब प्रसारित की गई जब भारत ने पाकिस्तान को कड़ा सबक़ सिखाने के लिए सिंधु नदी जल संधि पर पुनर्विचार की बात करना शुरू ही किया था।

 अगर यह भय दोहन नहीं तब क्या है।

 हमें यह नहीं भूलना चाहिए कि चीन के सामरिक सैनिक हित पाकिस्तान के साथ पिछले छह दशकों से घनिष्ठ रूप से जुड़े हैं।

 खासकर पाकिस्तान के नाजायज कब्जे वाले कश्मीर के हिस्से में जो जमीन पाकिस्तान ने उसे सौंपी है उसे चीन किसी भी कीमत पर आज छोड़ नहीं सकता।

 पहले यह मुद्दा अक्साई चिन वाली सड़क तथा लौप नौर के रेगिस्तान को परमाणविक कचरादान में बदलने के कारण विवादास्पद था।

 हाल के वर्षो में इसका भूराजनैतिक महत्त्व कहीं अधिक बढ़ गया है।

 ‘‘वन बेल्ट वन रोड’ नामक महत्त्वाकांक्षी परियोजना के जरिए चीन ऐतिहासिक रेशम राजमार्ग को नया जीवन देने की सोच रहा है।

 यह अभियान मध्य एशिया तथा खाड़ी क्षेत्र के साथ-साथ तुर्की और पूर्वी यूरोप तक के साथ चीन के व्यापार में सहायक हो सकता है।

, भारत की घेराबंदी तो अनायास हो जा रही है।

 पाकिस्तान में ग्वादर बंदरगाह के निर्माण में चीन की हिस्सेदारी बारहों महीने गरम महासागरीय जलराशि तक पहुंचने की उसकी दूरदर्शी रणनीति का हिस्सा है, जिसमें भारत को संतुष्ट करने के लिए कोई संशोधन संभव नहीं।

 शीत युद्ध के युग से आज तक पाकिस्तान चीन के लिए भारत की तुलना में कहीं अधिक उपयोगी साबित हुआ है।

 इसीलिए पाकिस्तान की परमाणविक तस्करी में चीन ने बेहिचक हाथ बंटाया।

 वह इस बात से बेखबर नहीं था कि पाकिस्तान एटम बम का इस्तेमाल भारत के भय दोहन के लिए ही करेगा।

 यह भी भूलें कि हमारी एनएसजी की सदस्यता की राह में सबसे बड़ा रोड़ा चीन ही रहा है।

 यह तमाम याद रखना इसलिए जरूरी है कि हम गलतफहमी से छुटकारा पा सकें कि चीन से कोई मदद या राजनयिक समर्थन हमें कभी भी पाकिस्तान के विरु द्ध मिल सकता है।

 हकीकत तो यह है कि इस वक्त भारत जो कुछ भी कोशिश पाकिस्तान को अंतरराष्ट्रीय समुदाय में अकेला खड़ा करने की कर रहा है, उसका असर चीन पर भी प्रतिकूल ही पड़ सकता है।

, यह बात साफ है कि भारत और चीन एशिया में ही नहीं सर्वत्र एक दूसरे के प्रमुख प्रतिद्वंद्वी हैं।

 खाद्य सुरक्षा हो या ऊर्जा सुरक्षा अफ्रीका से ले कर साइबीरिया तक टकराव के अनेक बिंदु हैं।

 चीन बखूबी समझता है कि अमेरिका चीन के आक्रामक विस्तार को रोकने के लिए भारत का उपयोग कर सकता है।

 अमेरिका के एकाधिपत्य के मुकाबले के लिए पुतिन का रूस और शिन का चीन एकजुट हो सकते हैं।

 दुर्भाग्य यह है कि शंघाई सहकार संगठन जैसी मरीचिका में फंसा भारत चीन को अपना सामरिक साझीदार तक करार दे चुका है।

सबसे विचित्र बात तो यह है कि चीन ने कभी भी मित्रता का आचरण नहीं किया।

 कभी उसने भारतीय प्रधानमंत्री को अरुणाचल प्रदेश न जाने की सलाह देने की धृष्टता की तो कभी जम्मू-कश्मीर राज्य को विवादाग्रस्त प्रदेश घोषित कर नत्थी लगा कर वीसा दिए।

 एक से ज्यादा बार आला भारतीय सेनानायकों को इस आधार पर वीसा देने से इनकार कर दिया कि उन पर मानवाधिकारों के उल्लंघन के आरोप हैं।

 भारत चुपचाप यह तिरस्कार और अपमान बर्दाश्त करता रहा है।

 इसी का नतीजा है कि चीन को भारत की राजनयिक आपत्ति महज दिखावटी रस्मअदायगी लगती है।

, चीन का दुस्साहस निरंतर बढ़ा है।

 वह भारत को यह चेतावनी दे चुका है कि उसे वियतनाम के साथ दक्षिणी चीनी सागर में तेल की खोज में हाथ बंटाने की उतावली नहीं करनी चाहिए।

 वह दुनिया को यह संदेश देने में कभी लापरवाह नहीं रहता कि उसकी सैनिक और आर्थिक हस्ती भारत से कहीं ज्यादा है।

 जब जी चाहे वह लद्दाख में या अन्यत्र सरहद का अतिक्रमण कर देता है।

 यह सवाल उठाता है कि नियंतण्र रेखा कितनी अस्पष्ट है और इस निर्जन इलाके में किसका पलड़ा भारी है।

 लगभग आधा सदी से भारत यही मान कर चलता रहा है कि चीन के साथ किसी भी मुठभेड़ में रूस हमारा मददगार होगा।

 सोचना अब घातक हो सकता है।

 उरी पर हमले के तत्काल बाद रूस ने पाकिस्तान के साथ अपने सैनिक युद्धाभ्यास को स्थगित नहीं किया और न ही यह आश्वासन उससे मिला कि यह अभ्यास उस विवादाग्रस्त भूमि पर नहीं होगा जिस पर पाकिस्तान का नाजायज कब्जा है।

 बदली परिस्थिति में आने वाले समय में भारत के लिए सबसे बड़ी चुनौती पाकिस्तान नहीं चीन के बैर भाव से पैदा सामरिक संकट का सामना करने वाली होगी।

– पुष्पेश पंत, सौजन्य :- राष्ट्रीय सहारा , 4-10-2016।

