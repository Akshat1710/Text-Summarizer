अस्पताल में तोडफ़ोड़ (दैनिक जागरण)।

आंदोलन या फिर अन्य किसी तरह के विरोध के नाम पर निजी व सरकारी संपत्ति को नुकसान से बचाने के लिए कानून बना है।

 एक सप्ताह पूर्व पिछले बुधवार को पश्चिम बंगाल विधानसभा में इस बाबत विधेयक पेश हुआ और पारित भी हो गया।

 उस दिन विरोधी दलों ने विधेयक में संशोधन की मांग करते हुए जमकर विरोध प्रदर्शन किया था जिसमें विधानसभा के 12.43 लाख की संपत्ति का नुकसान होने की रिपोर्ट मंगलवार को सदन में जमा हुई।

 यही नहीं बुधवार को चिकित्साधीन एक रोगी की मौत हो जाने के बाद महानगर के इकबालपुर इलाके में स्थित कलकत्ता मेडिकल रिसर्च इंस्टीच्यूट (सीएमआरआइ) अस्पताल में जमकर तोडफ़ोड़ की गई।

 यही नहीं अस्पताल के कर्मचारियों को भी पीटा गया।

 स्थिति इतनी गंभीर हो गई थी कि चिकित्सक-नर्स समेत अन्य कर्मचारी व रोगी के परिजनों को भी जान बचाने के लिए अस्पताल छोड़कर भागना पड़ा।

 इतना ही नहीं मरीज की मौत को लेकर सड़क जाम कर भी विरोध प्रदर्शन किया गया।

 ऐसा नहीं है कि अस्पतालों में तोडफ़ोड़ या कर्मचारी व डॉक्टरों के साथ मारपीट की यह पहली घटना है।

 इससे पहले सरकारी मेडिकल कॉलेज अस्पतालों में भी तोडफ़ोड़ की घटना हो चुकी है।

 यही वजह है कि मुख्यमंत्री ममता बनर्जी ने आंदोलन व विरोध प्रदर्शन के नाम तोडफ़ोड़ आगजनी की घटनाओं को रोकने के लिए नया कानून तैयार कराया है।

 परंतु, देखा जा रहा है कि विधानसभा में कानून पेश होने के एक सप्ताह के भीतर ही सदन से लेकर राज्य के विभिन्न हिस्सों में तीन ऐसी घटनाएं हो चुकी है जहां सरकारी व निजी संपत्ति को नुकसान हुआ है।

 ऐसी स्थिति में सरकार क्या उन लोगों ृसे हर्जाना वसूलेगी जिन्होंने तोडफ़ोड़ की घटना को अंजाम दिया है।

 ऐसा नहीं है कि आंदोलन व विरोध के नाम पर तोडफ़ोड़ की घटना को रोकने के लिए ममता ने पहला कानून बनाया है।

 इससे पहले वामपंथी शासनकाल में भी तत्कालीन मुख्यमंत्री बुद्धदेव भïट्टाचार्य के निर्देश पर अस्पतालों, नर्सिंगहोमों में तोडफ़ोड़ व चिकित्सकों से मारपीट की घटना रोकने के लिए कानून तैयार किया था।

 परंतु, आज तक उक्त कानून का कोई असर नहीं दिखाई दिया।

 ममता ने भी कानून तैयार कराया है लेकिन एक सप्ताह में तीन बड़ी घटना हो चुकी है।

 सिर्फ कानून बना देने से सब कुछ ठीक हो जाता तो हत्या, चोरी, डकैती, तस्करी और दुष्कर्म जैसी घटनाएं देश में कहीं नहीं होती।

 कानून को कड़ाई से लागू करना होगा और तोडफ़ोड़ के दोषियों के खिलाफ सख्त कार्रवाई करनी होगी ताकि लोग ऐसी घटना करने से पहले सौ बार सोचें।

, सौजन्य- दैनिक जागरण।

