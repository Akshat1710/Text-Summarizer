मीडिया-मनोरंजन को मिलकर लडऩी होगी नजरिये की लड़ाई (बिजनेस स्टैंडर्ड)।

इस आलेख का अधिकांश हिस्सा भारत के मीडिया एवं मनोरंजन (एमऐंडई) उद्योग में तकरीबन 16 वर्षों से अधिक के तजुर्बे से उपजे वाकयों पर आधारित है।

 इसमें असल समस्या है कि क्या भारतीय मीडिया एवं मनोरंजन उद्योग को वास्तव में वह सम्मान मिलता है, जिसका वह हकदार है।

 जब हम मीडिया एवं मनोरंजन की बात करते हैं तो कुछ तिरस्कार और संशय का भाव उपजता है।

 अगर यह उद्योग के रूप में उभरना और विकसित होना चाहता है तो उसे इस बात पर अवश्य ध्यान देना होगा कि श्रोताओं, उपभोक्ताओं, नियामकों, मीडिया और नीति निर्माताओं में उसे लेकर कैसा नजरिया बन रहा है।

 क्या प्रसारकों, फिल्म निर्माताओं, सिनेमाघर संचालन शृंखलाओं, रेडियो संचालकों और प्रकाशकों इत्यादि के लिए यह नव वर्ष का संकल्प हो सकता है।

वर्ष 2000 तक मैं विपणन, विदेशी व्यापार, तकनीक एवं प्रबंधन पर लिख रही थी।

 उस साल एक प्रेस फेलोशिप मुझे कैंब्रिज के वॉल्फसन कॉलेज ले गई।

 डिजिटल संगीत में सर्वाधिकार जैसे मुद्दे पर 10 हफ्तों से अधिक के गहन शोध और आईपॉड के आगमन से पहले के दौर में इस दौरान मुझे संगीत उद्योग के अर्थशास्त्र, नियमन और तकनीक को लेकर समझ बढ़ाना खासा दिलचस्प लगा।

 यह मेरा पेशेवर प्रादुर्भाव था।

 स्वदेश में मेरे संपादक ने मीडिया एवं मनोरंजन में विशेषज्ञता करने के मेरे निर्णय का समर्थन किया।

 हालांकि, मेरे सहकर्मियों को जरूर इस पर संदेह था।

 उनका संशय इसी आशय से जुड़ा था कि इतने वर्षों तक ‘गंभीर’ कारोबारी पत्रकारिता के बाद आखिरकार मैं फिल्मी सितारों और टेलीविजन कार्यक्रमों पर क्यों लिखना चाहती हूं।

, मगर वह 16 साल पहले की बात थी।

 इस दौरान देश में मीडिया एवं मनोरंजन कारोबार का आकार पांच गुना बढ़ गया।

 तब 22,000 करोड़ रुपये का यह उद्योग वर्ष 2015 में 1,15,700 करोड़ रुपये के स्तर पर पहुंच गया।

 काफी कुछ बदला मगर इसे लेकर नजरिया नहीं परिवर्तित हुआ और यह अभी भी ‘सतही’ कारोबार के तौर पर लिया जाता है।

 सबसे ज्यादा यह नीति निर्माताओं के रवैये से जाहिर होता है कि वे इसे कितनी गंभीरता से लेते हैं।

 पिछले 50 वर्षों से विभिन्न समितियां कहती आई हैं कि फिल्मों को उद्योग का दर्जा दिया जाना चाहिए।

 फिल्मों के निरर्थक बनने के बाद 2000 के दौर में यह संभव भी हो गया।

 उस एक निर्णय के साथ उद्योग में क्या बहार आई।

, टेलीविजन में ऐसा नियमन है, जो सामग्री और कीमत पर नजर रखता है और वह राजस्व में सेंधमारी या राजनीतिक स्वामित्व पर अंकुश नहीं लगाता, जिससे दुनिया का दूसरा सबसे बड़ा टेलीविजन बाजार दुखद रूप से अपेक्षित मुनाफा कमाने में नाकाम है।

 यहां तक कि शत प्रतिशत विदेशी निवेश को भी अभी हाल में स्वीकृति दी गई है और कोई भी बड़ी वैश्विक केबल कंपनी आगे नहीं आई है।

 फिर भी अगर खबरों से जुड़े किसी कार्यक्रम या फिल्म को लेकर विवाद हो जाता है तो कारोबार में योगदान की समझ के बिना भी हर किसी की उसे लेकर अपनी समझ सामने आ जाती है।

 मीडिया एवं मनोरंजन कारोबार बहुत कड़े मुकाबले वाला मुश्किल कारोबार है, जिसमें लाखों लोग कार्यरत हैं और जिसके जरिये करोड़ों रुपये का कर संग्रह होता है।

 मगर इसे उस तरह नहीं देखा जाता।

 इसका भी दोषारोपण मुख्यत: उद्योग के सिर ही मढ़ा जाता है।

, फिल्म उद्योग में कितने रोजगार सृजित होते हैं।

 करों में इसका क्या योगदान है और अगर पायरेसी पर अंकुश लगाने के साथ ही स्क्रीन को प्रोत्साहित किया जाए तो कर की राशि में कितना इजाफा हो सकता है।

 सृजन से जुड़े भारतीय उद्योग सकल घरेलू उत्पाद और भारत के बाहर अपनी छवि पर क्या प्रभाव डालते हैं।

 भारत में पे टीवी की वास्तविक कीमतें कितनी हैं।

 कार्यक्रम विविधीकरण के लिए इसके क्या मायने हैं।

 लोग एक दिन में कितने समय तक टेलीविजन देखते हैं।

, ऐसा कोई अध्ययन नहीं जो आपको यह बताए कि भारतीय अर्थव्यवस्था और उसके समाज एवं लोकतंत्र के लिए इस उद्योग के क्या मायने हैं।

 ऐसा कोई विज्ञापन अभियान नहीं है, जो आपको यह बताए कि आप टेलीविजन के लिए जो कीमत अदा करते हैं वह नाकाफी होती है कि कीमत नियमन कार्यक्रम विविधीकरण को चोट पहुंचा रहा है या फिर केबल टीवी ने ग्रामीण भारत में महिलाओं को सशक्त बनाया है।

, वैश्विक स्तर पर सॉफ्ट पावर के तौर पर हमें चीन पर जो बढ़त हासिल है, उसमें हमारे लोकप्रिय फिल्म उद्योग की अहम भूमिका है, जो हमें उदारवादी लोकतंत्र के तौर पर दर्शाता है।

 द मोशन पिक्चर्स एसोसिएशन ऑफ अमेरिका या क्रिएटिव इंडस्ट्रीज काउंसिल (यूके) अपने-अपने देशों में इन प्रसंगों पर दमदार कहानियां पेश करते हैं।

 विभिन्न सर्वेक्षणों के अनुसार ब्रिटिश लाइसेंस फी-पेइंग दर्शकों के दिमाग में यह तनिक भी संदेह नहीं कि समाचार एवं मनोरंजन के लिए बीबीसी उनकी सबसे पहली पसंद है।

 अगर नेतागण उन्हें अन्यथा किसी तरह से बताएं, यह मायने नहीं रखता।

 बीबीसी लगातार इस बात को लेकर संवाद करता है और अपने सभी अंशभागियों को सूचित करता है कि वह क्या पेशकश कर रहा है और उसकी कीमत क्या है।

, इंडियन ब्रॉडकास्टिंग फाउंडेशन अभी भी बड़े बनाम छोटे और क्षेत्रीय बनाम राष्ट्रीय प्रसारकों की बहस में उलझा हुआ है।

 केबल में तमाम संगठन हैं, जो अलग-अलग राग आलापते हैं।

 मगर फिल्मों के पैमाने पर ऐसी किसी संस्था की मौजूदगी नहीं है जो ‘भारतीय’ फिल्म कारोबार का प्रतिनिधित्व करती हो।

 इसकी कोई कारगर कोशिश होती भी नहीं दिखती।

 जब भी कोई फिल्म या टेलीविजन चैनल मुश्किल में होता है तो एकता की कमी की यह नाकामी जाहिर भी होती है।

 क्या मीडिया एवं मनोरंजन उद्योग एकता का मंत्र तलाशकर नजरिये की इस लड़ाई को लड़ेगा।

 अगर मीडिया प्रबंधक और सृजन से जुड़े लोग इस बात को लेकर सोच विचार नहीं करेंगे कि लोग उनके काम को लेकर क्या सोचते हैं तो फिर आखिर कौन इस पर विचार करेगा।

, – वनिता कोहली-खांडेकर।

सौजन्य- बिजनेस स्टैंडर्ड।

