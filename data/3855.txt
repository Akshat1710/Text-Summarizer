समस्याओं का सेंसर बोर्ड  (दैनिक जागरण)।

सेंसर बोर्ड अध्यक्ष पहलाज निहलानी ने जितने प्रकार के विवाद पैदा किए हैं और समस्याओं को जन्म दिया है उसके बाद केंद्रीय सूचना और प्रसारण मंत्री अरुण जेटली ने बोर्ड की समस्याओं के अध्ययन और इन पर नजर डालने के लिए प्रसिद्ध फिल्म निर्माता श्याम बेनेगल के नेतृत्व में एक समिति का गठन किया है।

 वर्तमान समिति में पूरी तरह फेरबदल के भी संकेत हैं।

 पहलाज निहलानी के काम करने के निरंकुश तरीके से बोर्ड के सदस्य बहुत परेशान थे।

 इनमें से कुछ ने निहलानी के खिलाफ प्रधानमंत्री से शिकायत करने का मन बनाया था।

 पहलाज निहलानी ने जेम्स बांड वाली फिल्म स्पेक्टर में अंतरंग किसिंग दृश्यों को जिस तरह मनमाने ढंग से काटा उसके खिलाफ अशोक पंडित ने ट्वीट किया।

 रघु मेनन ने आधिकारिक तौर पर कहा है कि सेंसर के साथ अपने दो दशक के संबंध में उन्होंने अब तक ऐसा अपमान नहीं ङोला है।

 पहलाज निहलानी अब तक इन मुद्दों पर चुप ही रहे हैं।

 उन्होंने कहा है कि रघु मेनन की बात का कोई मूल्य नहीं है, क्योंकि बोर्ड सदस्य के तौर पर उनका कार्यक्रम समाप्त हो चुका है।

, 1953 में सिनेमैटोग्राफी कानून लागू होने के बाद से भारतीय सिनेमा के इतिहास में ऐसे विवाद अब तक नहीं हुए हैं।

 चाहे ऋषिकेश मुखर्जी रहे हों या शक्ति सामंत, सेंसर बोर्ड अध्यक्ष सद्भाव के साथ काम करते रहे हैं।

 सेंसर बोर्ड अध्यक्ष के तौर पर सबसे अच्छे उदाहरण विजय आनंद थे, जिनका फिल्म बिरादरी और सेंसर बोर्ड सदस्य बहुत सम्मान करते थे।

 एकदम निष्पक्ष ढंग से कहें तो पहलाज निहलानी ऋषिकेश मुखर्जी, विजय आनंद या शक्ति सामंत के कद के फिल्म निर्माता कभी रहे भी नहीं हैं।

 चूंकि वह सत्तारूढ़ राजग के करीब रहे हैं इसलिए इस पद पर हैं।

 जब आशा पारेख का बैंडिट क्वीन के सेंसर को लेकर शेखर कपूर के साथ विवाद हुआ था तो बोर्ड सदस्य उत्तेजित नहीं थे।

 विजय आनंद ने मि. एंड मिसेज अय्यर को सेंसर करने के लिए अपने विशेष अधिकारों का इस्तेमाल किया था।

 जुलाई, 2002 में छोटी अवधि वाले लेकिन सक्रिय सेंसर बोर्ड अध्यक्ष के तौर पर जब उन्होंने इस्तीफा दे दिया तो सदस्यों ने उनका समर्थन किया और सार्वजनिक रूप से त्यागपत्र दे दिया।

 विजय आनंद का तत्कालीन सूचना और प्रसारण मंत्री सुषमा स्वराज के साथ मतभेद था।

 यह कहा गया था कि विजय आनंद चुने हुए सिनेमाघरों में एक्स श्रेणी फिल्मों का प्रदर्शन चाहते थे, जिसे मंत्रलय ने ठुकरा दिया था।

 सही मुद्दा यह था कि विजय आनंद ने सरकार के इशारों पर चलने का खुला विरोध किया था।

 सेंसर बोर्ड के किसी अध्यक्ष ने भ्रम और व्याकुलता के बीच उस तरह पद नहीं छोड़ा जिस तरह विजय आनंद ने।

, वर्तमान संदर्भ में ऐसा लगता है कि सेंसर बोर्ड अध्यक्ष की गतिविधियां सस्ती चालबाजियां से पैदा हो रही हैं।

 गौतम घोष और श्याम बेनेगल गहराई से अनुभव करते हैं कि भारतीय सिनेमा में सेंसरशिप की जरूरत नहीं है।

 अगर सेंसर बोर्ड को फिल्मों को सेंसर करना पड़ता है तो देश के भारी भरकम टेलीविजन नेटवर्क, थियेटर, संगीत और सभी तरह के कला प्रदर्शनों को भी सेंसर किया जाना चाहिए।

 पहले भी सेंसर बोर्ड अध्यक्ष रहीं शर्मिला टैगोर ने कहा है कि अपने कार्यकाल के दौरान उन्होंने सिनेमैटोग्राफी कानून में कई संशोधनों की सलाह दी थी।

 उन्हें अब तक स्वीकार नहीं किया गया है।

 सेंसर बोर्ड में पहले मुख्यत: आइएएस ही अध्यक्ष होते थे।

 अध्यक्ष को सिनेमा का बहुत ज्ञान भी नहीं होता था।

 वे निर्णयों का सख्ती से पालन करते थे।

 आवारा (1956) में बिकनी में नरगिस और सीआइडी (1956) में ‘जाता कहां है दीवाने’ गाने को सेंसर के साथ समस्याएं ङोलनी पड़ीं।

 1965 में गाइड को सेंसर किए जाते समय देव और विजय आनंद ने सेंसर बोर्ड का कोप ङोला था।

 सेंसर की राय थी कि विवाहिता रोजी मार्को का राजू गाइड के साथ अवैध संबंध था।

 ऐसे मामले भारतीय समाज में स्वीकार्य नहीं हैं।

 देवानंद इतने खिन्न थे कि वह सेंसर बोर्ड के खिलाफ न्यायालय जाने को तैयार थे।

 सिनेमैटोग्राफी कानून के पूरी तरह जानकार विजय आनंद ने सेंसर को समझाया कि गाइड फिल्म व्यभिचार को बढ़ावा नहीं दे रही है।

 यह प्राकृतिक प्रेम है।

 उन्होंने तार्किक कारण भी गिनाए जिन्हें स्वीकार करने पर सेंसर बोर्ड बाध्य हुआ।

 शोले को भी सेंसर ने रोक दिया था।

 आपातकाल चरम पर था और सेंसर ने शोले को प्रमाणपत्र देने से मना कर दिया था, क्योंकि बोर्ड के अनुसार फिल्म में ज्यादा ¨हसा थी।

 जीपी सिप्पी के बचाव में मनोज कुमार आगे आए।

 अपने प्रभाव का सही इस्तेमाल कर उन्होंने तत्कालीन सूचना और प्रसारण मंत्री विद्याचरण शुक्ल को समझाया कि अगर एक्शन सीन हटा दिए गए तो शोले चमक खो देगी।

 मनोज कुमार ने यह भी कहा कि शोले एक मनोरंजक फिल्म है, जो कभी समाज को क्षति नहीं पहुंचाएगी।

 शोले इस तरह जारी हो सकी।

, सेंसर बोर्ड अध्यक्ष के तौर पर ऋषिकेश मुखर्जी और शक्ति सामंत की नियुक्तियां बेहतर स्थितियां लाईं।

 दोनों अनुभवी निर्देशक थे जो जानते थे कि फिल्मों को किस तरह सेंसर किया जाना चाहिए।

 सर्वे बताता है कि अभिनेताओं की तुलना में निर्देशक सेंसर बोर्ड अध्यक्ष के तौर पर बेहतर होते हैं।

 इसका सामान्य कारण यह है कि अभिनेता नहीं, निर्देशक ही सेंसर के साथ सीधे सामना करते हैं।

 जब शर्मिला टैगोर सेंसर बोर्ड अध्यक्ष थीं तब उन्होंने सेंसर के मामलों को ठीक से निपटाया, लेकिन उनकी उत्तराधिकारी लीला सैमसन मामलों को ठीक से नहीं देख सकीं, क्योंकि उनकी पृष्ठभूमि फिल्म से संबद्ध नहीं थी।

 यह सही समय है जब सूचना और प्रसारण मंत्रलय पुराने पड़ चुके सिनेमैटोग्राफी कानून में संशोधन पर गंभीरता से विचार करे।

 टेलीविजन के लिए सेंसरशिप की भी बहुत जरूरत है।

 आज सिनेमा की तुलना में टेलीविजन अधिक लोकप्रिय माध्यम है।

 पिछली राजग सरकार में सेंसर बोर्ड के अध्यक्ष के तौर पर विजय आनंद ने संशोधित कानून का मसौदा दिया था।

 पता नहीं, उसका क्या हुआ।

,  , सौजन्य :- दैनिक जागरण ,27.01.2016, रंजन दासगुप्ता।

