बजट बायकाट पर सवाल (दैनिक जागरण)।

 =": #0000;" तृणमूल कांग्रेस संसदीय दल का तर्क है कि नोटबंदी की समस्या का समाधान किए बिना बजट पेश किया जा रहा है।

 इसलिए पार्टी ने बजट का बायकाट का निर्णय किया है।

, तृणमूल कांग्रेस संसदीय दल ने एक फरवरी से शुरू होने वाले संसद के बजट सत्र का प्रथम दो दिन बायकाट करने का निर्णय लिया है।

 तृणमूल कांग्रेस संसदीय दल की बैठक में यह फैसला लिया गया।

 किसी मुद्दे पर तृणमूल कांग्रेस संसदीय दल सरकार की नीति से सहमत नहीं है, तो बेशक उसे विरोध करने का अधिकार है, लेकिन यह भी समझना चाहिए कि संसद का बजट सत्र काफी महत्वपूर्ण होता है।

 इस सत्र में सभी सांसदों की उपस्थिति की अपेक्षा की जाती है।

 इसलिए जनता अपना बहुमूल्य वोट देकर लोकसभा में प्रतिनिधित्व करने के लिए सांसद को भेजती है।

 सरकार से कोई शिकायत है तो तृणमूल कांग्रेस के सांसद संसद में उसे उठा सकते हैं।

 परतुं, तृणमूल कांग्रेस ने जिस तरह बजट का बायकाट करने का निर्णय लिया है उस पर सवाल खड़ा होना लाजिमी है।

 पहली बात तो यह कि तृणमूल कांग्रेस यह मानती है कि उनके दो सांसदों सुदीप बंद्योपाध्याय और तापस पाल को सीबीआइ ने बदले की राजनीति के तहत गिरफ्तार किया है।

 तृणमूल सुप्रीमो व मुख्यमंत्री ममता बनर्जी का कहना है कि केंद्र सरकार के निर्देश पर सीबीआइ ने तृणमूल कांग्रेस के दोनों सांसदों को चिटफंड घोटाले में गिरफ्तार किया है।

 सुदीप बंद्योपाध्याय लोकसभा में पार्टी के नेता हैं।

 वह नोटबंदी का विरोध कर रहे थे।

 इसलिए उन्हें गिरफ्तार किया गया है।

 ममता के इस तर्क से हट कर देखा जाए तो सच्चाई यह है कि रोजवैली चिटफंड घोटाले में दोनों सांसदों के लिप्त होने के सबूत सीबीआइ को मिले हैं।

 दूसरा मुद्दा नोटबंदी का है।

 तृणमूल कांग्रेस संसदीय दल का तर्क है कि नोटबंदी की समस्या का समाधान किए बिना बजट पेश किया जा रहा है।

 इसलिए पार्टी ने बजट का बायकाट का निर्णय किया है।

 बजट पूर्व लोकसभा अध्यक्ष द्वारा बुलाई गई सर्वदलीय बैठक में भी तृणमूल कांग्रेस शामिल नहीं हुई।

 इससे साफ हो गया है कि तृणमूल कांग्रेस केंद्र का विरोध करने पर अडिग है, लेकिन बजट का बायकाट करना उचित नहीं कहा जा सकता।

 तृणमूल सांसदों की गिरफ्तारी पार्टी से जुड़ा हुआ मुद्दा है।

 यह आम जनता से जुड़ा हुआ मुद्दा नहीं है।

 जहां तक सवाल है नोटबंदी का तो इस पर स्थिति कुछ हद तक स्वाभाविक हो गई है।

 इसलिए इस मुद्दे पर भी बजट का बायकाट करने का कोई तुक नहीं है।

,  स्थानीय संपादकीय : पश्चिम बंगाल , सौजन्य- दैनिक जागरण।

