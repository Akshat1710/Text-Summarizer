मोदी की ब्रिटेन यात्र (दैनिक जागरण : Editorial)।

प्रधानमंत्री नरेंद्र मोदी ब्रिटेन पहुंच चुके हैं।

 ब्रिटिश सरकार उनके दौरे को सफल बनाने के लिए हरसंभव प्रयास कर रही है।

 उसे भारतीय प्रधानमंत्री की इस यात्र से काफी आशाएं हैं।

 चीनी राष्ट्रपति शी चिनफिंग हाल ही में ब्रिटेन गए थे और इसके कुछ दिनों बाद ही प्रधानमंत्री नरेंद्र मोदी का दौरा विशेष महत्व रखता है।

 चीनी प्रधानमंत्री की ब्रिटेन यात्र को हाल के समय की सबसे उल्लेखनीय घटना के रूप में देखा गया था।

 ब्रिटेन ने यूरोप में खुद को चीन के प्रमुख सहयोगी के रूप में उभारा है।

 अब मोदी के दौरे से भारत-ब्रिटेन संबंधों में नई ऊंचाई स्थापित होने की संभावना है, क्योंकि करीब एक दशक में ब्रिटेन जाने वाले भारत के किसी प्रधानमंत्री की यह पहली यात्र है।

 अमेरिका के साथ अपने विशेष संबंधों में खिंचाव आने और यूरोपीय यूनियन से मोहभंग होने से ब्रिटेन अन्य देशों के साथ संबंध बढ़ाने के लिए एशिया में नई संभावनाएं तलाश रहा है।

 उसका लक्ष्य एशिया की आर्थिक गतिशीलता का उपयोग कर ब्रिटेन को प्रमुख वैश्विक अर्थव्यवस्था के तौर पर उभारना है।

 डेविड कैमरन सरकार ने विदेश नीति के कामकाज में ‘नई व्यावसायिकता’ को समाहित करने का निर्णय किया है।

 अर्थव्यवस्था बेहतर करने में देश के विस्तृत राजनयिक नेटवर्क का उपयोग भी किया जा रहा है, जो दिखना भी शुरु हो गया है।

, कैमरन ने विपक्ष के नेता के तौर पर 2006 में भारत का दौरा किया था।

 तब से ही कंजरवेटिव इस बात को लेकर एकमत हैं कि ब्रिटेन के लिए भारत प्राथमिकता में है।

 कैमरन ने अपने भारत दौरे से पहले लिखा था ‘भारत दुनिया का सबसे बड़ा लोकतंत्र, तेजी से बढ़ती अर्थव्यवस्था, एक बड़ा संभावित व्यापारिक साझीदार, ठोस बहुलवादी संस्कृति वाला विविधतापूर्ण समाज और प्रमुख क्षेत्रीय देश है।

 यह दुनिया के अशांत क्षेत्र में स्थायित्व के लिए एक ताकत है।

’ उनका मानना था कि भारत के साथ ब्रिटेन के संबंध ‘काफी मधुर’ हैं, लेकिन उन्हें और मधुर बनाने की जरूरत है।

 2005 में तत्कालीन ब्रिटिश प्रधानमंत्री टोनी ब्लेयर के भारत दौरे के वक्त भारत और ब्रिटेन ने ‘रणनीतिक दोस्ती’ कायम की थी, लेकिन यह दोस्ती नाम की ही बनी।

 कंजरवेटिव कैमरन इसे नई गति देने को इच्छुक है।

 ब्रिटेन भारत में सबसे बड़ा यूरोपीय निवेशक है और भारत ब्रिटेन में दूसरा सबसे बड़ा निवेशक है।

, भारतीय विद्यार्थी ब्रिटेन में दूसरे सबसे बड़े समूह हैं।

 दोनों देशों के बीच कई प्रमुख ऐतिहासिक, भाषाई और सांस्कृतिक रिश्ते हैं जिन्हें अभी तक नहीं भुनाया जा सका है।

 भारत के लिए लेबर सरकार की विरासत बहुत जटिल है और कैमरन सरकार को चुनौतियों से निबटने में कई राजनयिक बदलाव करने की जरूरत होगी।

 यह कश्मीर के मुद्दे के लिए खास तौर पर सच है।

 लेबर सरकार ने नई दिल्ली को चिढ़ाने के अलावा और कोई काम नहीं किया।

 2009 तक तो तत्कालीन विदेश मंत्री डेविड मिलीबैंड यही धमकी देते रहे थे कि कश्मीर विवाद का समाधान दक्षिण एशिया में आतंकवाद की समस्या से निबटने के लिए जरूरी है।

 मिलीबैंड ने न सिर्फ क्षेत्रीय मुद्दों के प्रति अपना मौलिक अज्ञान दिखाया, बल्कि ब्रिटेन और भारत में संभावित रिश्तों को भी एक ही झटके में नष्ट कर दिया।

 यह ठीक है कि कश्मीर के मुद्दे पर किसी की तरह की बात होने पर भारत की तरफ से तीव्र प्रतिक्रिया जताई जाती है, लेकिन मिलीबैंड की आधी-अधूरी सूचना वाली घोषणाओं और भारतीय चिंता के प्रति संवेदनशीलता की कमी से ब्रिटिश विदेश नीति की टेढ़ी-मेढ़ी राह को लेकर नई दिल्ली में कुछ मूलभूत सवाल उभरे।

, मिलीबैंड लेबर पार्टी के घरेलू समूह, खासतौर से पाकिस्तानी मुसलमानों की चिंताओं को संतुष्ट करने की कोशिश भर कर रहे थे।

 ब्रिटेन में रह रहे मुसलमानों में पाकिस्तानी मुसलमानों की संख्या सबसे अधिक है।

 लेबर पार्टी के रवैये से भारतीयों में यह मनोवैज्ञानिक राय बनी कि ब्रिटेन आज भी प्रमुख मुद्दों पर पाकिस्तान की तरफ है।

 इस तरह दोनों देशों के बीच संबंधों के मामले में यह एक अमिट रेखा बन गई, जो गैरजरूरी थी।

 मौजूदा समय में कैमरन सरकार ने भारतीय उपमहाद्वीप को लेकर पारंपरिक ब्रिटिश रवैये से हटकर सोचने का गंभीर प्रयास किया है।

 ऐसी कोशिश खासतौर से भारत के मामले में है।

 कैमरन सरकार भारत को पाकिस्तान के चश्मे से दक्षिण एशियाई देश के रूप में नहीं, बल्कि उभरती शक्ति के रूप में देख रही है और उससे संबंध बढ़ाने के प्रति प्रतिबद्ध है।

 डेविड कैमरन ने 2010 में अपने पहले भारत दौरे के समय भी यही बातें कही थीं।

 कैमरन ने भारत या कहीं भी ‘आतंकवाद फैलाने’ की कोशिश के खिलाफ पाकिस्तान को चेतावनी दी थी।

 उन्होंने भारत के साथ गहन सुरक्षा संबंध का प्रस्ताव रखने के साथ ही इस बात को रेखांकित किया था कि भारत की तरह ब्रिटेन का भी निश्चय है कि तालिबान, हक्कानी नेटवर्क या लश्करे-तैयबा जैसे अन्य आतंकी समूहों को भारत या ब्रिटेन में उनके नागरिकों पर हमला करने की अनुमति नहीं दी जाएगी।

 पाकिस्तान के साथ राजनयिक शोरगुल खड़ा होने और डेविड मिलीबैंड द्वारा उन्हें ‘बड़बोला’ कहे जाने के बावजूद कैमरन अपने बयानों पर कायम रहे।

 सबसे खास बात यह है कि ब्रिटिश प्रधानमंत्री ने भारत-पाकिस्तान विवाद में ब्रिटेन की किसी तरह की भूमिका से इंकार किया।

, प्रधानमंत्री डेविड कैमरन हाल के वषों में उन चंद ब्रिटिश प्रधानमंत्रियों में से हैं जिन्होंने भारतीय हितों की वकालत की है।

 भारत के आर्थिक शक्ति के रूप में उभरने के चलते ब्रिटेन के राजनीतिक वर्ग का रवैया बदल रहा है, लेकिन विपक्षी लेबर पार्टी ने भारत को मानवाधिकार के चश्मे से देखना जारी रखा हुआ है।

 वह अपने नजरिये का पाकिस्तानी प्रवासी समर्थक समूह पर असर को भी महत्व दे रही है।

 ऐसे में भारत के लिए कैमरन सरकार के साथ रिश्ता बढ़ाना एक अच्छी पहल है।

 कैमरन ने ब्रिटेन में भारतीय के प्रति नजरिये को काफी हद तक बदलने की कोशिश की है।

 अब इसी तरह का प्रतिदान करने की बारी मोदी की है।

 दरअसल इसी कारण उनकी यात्र को लेकर दोनों ही देशों को काफी उम्मीदें हैं।

– हर्ष वी. पंत ( लंदन के किंग्स कॉलेज में अंतरराष्ट्रीय संबंधों के प्राध्यापक हैं)।

सौजन्य :- दैनिक जागरण, 13.11.2015।

