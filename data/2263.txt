संपादकीय : नोटबंदी से अप्रभावित उपचुनाव नतीजे (नई दुनिया)।

भारतीय जनता पार्टी के लिए खुशखबरी है।

 मध्य प्रदेश में शहडोल और असम में लखीमपुर लोकसभा सीटों पर उपचुनाव के परिणाम नोटबंदी से अप्रभावित रहे।

 मप्र में नेपानगर विधानसभा सीट पर भी भाजपा ने प्रभावी जीत दर्ज की।

 500 और 1000 रुपए के पुराने नोट बंद करने के प्रधानमंत्री नरेंद्र मोदी के फैसले से बेशक लोगों को मुश्किल हुई है।

 खासकर ग्रामीण इलाकों में और असंगठित क्षेत्र के लोग ज्यादा परेशान हुए हैं।

 इसके मद्देनजर विपक्ष गोलबंदी में जुटा है।

 शीतकालीन सत्र में संसद को अब तक ना चलने देना इस प्रकरण से लाभ उठाने की उसकी रणनीति का ही हिस्सा है।

, आरंभ में लगभग सभी दलों ने नोटबंदी के फैसले का स्वागत किया।

 लेकिन जैसे-जैसे कठिनाइयों की खबर आने लगी, विपक्ष के सुर बदले।

 लेकिन उपचुनावों के ताजा नतीजे उसके लिए मायूसी का पैगाम लेकर आए हैं।

 ये इस बात का संकेत हैं कि आमजन में वैसा असंतोष नहीं है, जैसा विपक्षी दलों ने अंदाजा लगाया था।

 यह ठीक है कि चार लोकसभा और नौ विधानसभा सीटों पर हुए उपचुनावों में रुझान सत्ता के पक्ष में रहा।

 न सिर्फ मध्य प्रदेश और असम, बल्कि पश्चिम बंगाल, तमिलनाडु, त्रिपुरा एवं पुड्डुचेरी में भी सत्ताधारी दलों को कामयाबी मिली।

 वैसे भी आम तौर पर उपचुनावों में सत्ता पक्ष का पलड़ा भारी रहता है।

 मगर गौरतलब है कि नोटबंदी से एक असामान्य स्थिति पैदा हुई।

 उपचुनावों के लिए वोट 19 नवंबर को यानी नोटबंदी की घोषणा होने के 11 दिन बाद डाले गए।

 तब तक इस कदम के प्रभाव पूरी तरह सामने आ चुके थे।

 इसलिए पर्यवेक्षकों की निगाहें खास तौर पर भाजपाशासित राज्यों के उपचुनाव नतीजों पर टिकीं।

 वर्ष 2014 के आम चुनाव में शहडोल और लखीमपुर दोनों सीटें भाजपा की झोली में गई थीं।

 इनमें से एक में भी वह हारती, तो उसे मतदाताओं के नोटबंदी के खिलाफ फैसले के रूप में पेश किया जाता।

 लेकिन ऐसा नहीं हुआ।

, इसीलिए ये कहने का आधार बनता है कि मतदाताओं ने नोटबंदी से हुई दिक्कतों को नजरअंदाज कर दिया है।

 बल्कि ये राय पुख्ता हुई है कि एक बड़े उद्देश्य के लिए तात्कालिक कठिनाइयों को लोगों ने सहर्ष स्वीकार किया है।

 नोटबंदी का विरोध कर रही दो पार्टियों तृणमूल कांग्रेस और मार्क्सवादी कम्युनिस्ट पार्टी को अपने-अपने शासन वाले राज्यों में सफलता मिली।

 अन्न्ाद्रमुक तमिलनाडु और कांग्रेस पुड्डुचेरी में कामयाब रही।

, ये नतीजे आम सियासी हालात के मुताबिक हैं।

 इनके आधार पर राष्ट्रीय या संबंधित प्रदेशों के स्तर पर किसी नए सियासी झुकाव का संकेत नहीं मिलता।

 तो अब जबकि नोटबंदी से जनता के नाराज होने संबंधी अटकलों या आशंकाओं का निराकरण हो गया है, तो अपेक्षित होगा कि काले धन की सफाई के अपने इरादे पर अब केंद्र सरकार ठोस तरीके से आगे बढ़े।

 प्रधानमंत्री पहले ही बेनामी संपत्तियों पर कार्रवाई का एलान कर चुके हैं।

 आशा है, इस दिशा में अविलंब कदम उठाए जाएंगे।

, सौजन्य – नई दुनिया।

