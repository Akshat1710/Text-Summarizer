बदलते परिदृश्य में जीन संसाधनों के आदान-प्रदान की जरूरत (बजनेस स्टैंडर्ड)।

प्राकृतिक जैव विविधता पर धीरे-धीरे ग्रहण लगता जा रहा है।

 इस बात की पुष्टिï आंकड़ों से भी हो जाती है।

 जरा आंकड़ों पर गौर करिए।

 सदियों पहले 7,000 से अधिक वनस्पति प्रजातियां उगाई जाती थीं।

ं अब 150 से अधिक नहीं बची हैं।

 वर्तमान में इन्हें उगाया जाता है और कुछ हद तक इनका व्यवसाय भी होता है।

 गंभीर स्थिति का अंदाजा इस बात से भी लगाया जा सकता है कि विश्व में कुल खाद्यान्न उत्पादन में करीब 90 प्रतिशत योगदान इनमें से दो-तिहाई प्रजातियां उपलब्ध कराती हैं।

 इनमें भी तीन प्रमुख प्रजातियां-धान, गेहूं और मक्का- ऐसी हैं जो प्रमुख रुप से दुनिया भर में उपजाई जाती हैं।

 भोजन ग्रहण करने से मिलने वाली ऊर्जा की बात करेंतो दुनिया के लोग करीब 50 प्रतिशत कैलोरी इन्हीं तीन किस्मों से प्राप्त करते हैं।

जीव विविधता की हालत भी इससे कतई अलग नहीं है।

 दुनिया भर से वन्य जीव प्रजाति सालाना 2 प्रतिशत की रफ्तार से घटती जा रही है।

 1970 और 2012 के बीच मछली, स्तनधारी, पक्षी और सरीसृप प्रजातियों की तादाद में 58 प्रतिशत की जबरदस्त कमी आई है।

 इस दशक के अंत तक यह आंकड़ा बढ़कर 67 प्रतिशत पहुंच सकता है।

 वल्र्ड वाइल्डलाइफ फंड के अद्र्धवार्षिक ‘लीविंग प्लैनेट इंडेक्सÓ के अनुसार 2020 तक करीब दो तिहाई वन्य प्राणी दुनिया से विलुप्त हो जाएंगे।

, कृषि कार्यों में मददगार माने जाने वाले कीट-पतंगे और सूक्ष्म जीव भी सुरक्षित नहीं रह गए हैं।

 इन कीटों को पादप, जीव-जंतु और मानव के स्वास्थ्य तथा कृषि पारिस्थितिकी के लिए महत्वपूर्ण माना जाता है।

 हालांकि इनमें कितने विलुप्त हो गए हैं, इसका कोई आंकड़ा उपलब्ध नहीं है, लेकिन यह निर्विवाद है कि इनकी विविधता अच्छी-खासी कम हो गई है।

 कीटों और सूक्ष्म जीवों की कई महत्त्वपूर्ण प्रजातियां अब विलुप्त होने के कगार पर हैं और लगता नहीं कि ऐसे हालात में इनका लंबे समय तक अस्तित्व बरकरार रह पाएगा।

, इतना ही नहीं, धरती की आधी से अधिक सतह पर संपूर्ण जैव विविधता का ताना-बाना भंग हो गया है और क्षेत्रीय जैव विविधता के 14 प्रमुख अंचल में से 9 में यह विविधता सुरक्षित स्तर से नीचे चली गई है।

 इन सभी आंकड़ों से बस एक ही निष्कर्ष निकलता है कि इस समय संपूर्ण मानव जाति के लिए फायदेमंद जैव विविधता निर्मम रफ्तार से खत्म हो रही है।

 यह बात अवश्य याद रहनी चाहिए कि प्राकृतिक जैव विविधता कोई अक्षय प्राकृतिक संसाधन नहीं हैं, यानी इनका दोबारा सृजन नहीं हो सकता है।

, जैव विविधता को होने वाला किसी भी तरह का नुकसान चिंता की बात है, खासकर कृषि क्षेत्र में इसका समाप्त होना या कम होना अच्छी बात नहीं है क्योंकि इसका लोगों की आजीविका सुरक्षा और खाद्यान्न पर सीधा असर होगा।

 भारत के संदर्भ में यह बात इसलिए महत्त्वपूर्ण हो जाती है कि क्योंकि यह कृषि जैव विविधता का एक प्रमुख केंद्र है।

 विश्व में उपलब्ध भूमि क्षेत्र का करीब 2.4 प्रतिशत हिस्सा ही भारत में है, लेकिन यहां अब तक ज्ञात सभी प्रजातियों की 7 से 8 प्रतिशत किस्म ही पाई जाती हैं।

 इनमें पादप की करीब 45,000 और जीवों की लगभग 91,000 प्रजातियां शामिल हैं।

 लिहाजा, इस विषय पर विचार करने के लिए पिछले महीने प्रथम अंतरराष्ट्रीय कृषि जैव विविधता सम्मेलन का आयोजन नई दिल्ली में होना एक उचित ही फैसला था।

, अच्छी बात यह है कि भारत उन कुछ देशों में शामिल है, जिनने समय रहते कृषि-जैव विविधता के महत्त्व को समझा है और पर्याप्त पहले ही उपचार उपायों की शुरुआत की है।

 कृषि-जैव विविधता के संरक्षण के काम में लगे संस्थानों के अलावा भारतीय किसानों ने भी खाद्यान्न और अन्य फसलों की परंपरा संरक्षित रखने में अहम भूमिका निभाई है।

 उदाहरण के तौर पर दक्षिण भारत का कोनामणि चावल, असम का अग्निबोरा धान और गुजरात का भेलिया गेहूं कुछ ऐसी ही अनगिनत परंपरागत फसलें हैं, जिनका अस्तित्व किसान समुदायों ने बचाए रखा है।

, भारतीय कृषि अनुसंधान परिषद की अगुआई में देश की राष्ट्रीय कृषि शोध प्रणाली ने करीब 50 साल से अधिक पहले कृषि जैव-विविधता संरक्षित करने के लिए अनूठी मुहिम शुरू कर दी थी।

 भारत का नैशनल ब्यूरो ऑफ प्लांट जेनेटिक रिसोर्सेस एक ऐसा अनूठा संस्थान है जो भविष्य की पीढिय़ों के लिए पादपों का जीव द्रव्य संरक्षित करता है।

 संस्थान पादपों के लिए राष्ट्रीय जीन बैंक चलाता है।

 उसके पास इस समय दीर्घ अवधि तक संरक्षित रखने के लिए 4,29,000 पादप जीव द्रव्य के नमूने हैं।

 पशुओं, मछली, कीट-पतंगों और सूक्ष्म जीवों के जीन संसाधन संरक्षित करने के लिए इसी तरह की सुविधाएं विकसित की गई हैं।

 इन संस्थानों की एक खूबी यह है कि बीज भंडार बढ़ाने के लिए ये हमेशा काम करते रहते हैं।

 इसके लिए वे जंगलों से लेकर दूरदराज के इलाकों में जाते हैं और अभियान चलाते हैं।

, इंडियन सोसाइटी ऑफ प्लांट जेनेटिक रिर्सोसेस के अध्यक्ष आर एस परोदा के अनुसार दुनिया के देश फसलों की नई और संकर किस्में विकसित करते रहे हैं और इसके लिए वे ऐतिहासिक रुप से एक दूसरे पर निर्भर रहते आए हैं।

 जलवायु परिवर्तन के खतरे, खाद्य विविधता के विस्तार की जरूरत और उपभोक्ताओं की बदलती पसंद पूरी करने के मद्देनजर देशों के बीच इस तरह की निर्भरता दिनोदिन बढ़ती जाएगी।

 इसी उद्देश्य को ध्यान में रखते हुए जैव विविधता सम्मेलन में नई दिल्ली घोषणा को अंगीकार किया गया।

 इसमें हर देश की खाद्य और पोषण की सदैव बढ़ती जरूरत पूरी करने के लिए खाद्य और कृषि से जुड़े पादपों, जंतुओं, जलीय प्राणियों, सूक्ष्म जीवों और कीटों के जीन संसाधनों के आदान-प्रदान पर जोर दिया गया।

, – सुरिंदर सूद।

सौजन्य- बिजनेस स्टैंडर्ड।

