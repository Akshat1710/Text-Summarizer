देश का कालाधन वास्तव में कितना काला है।

 (दैनिक भास्कर)।

आइए, स्वीकारोक्ति से शुरुआत करें : मुझे कालेधन को लेकर हाल ही में चलन में आई धारणाएं समझ में नहीं आतीं।

 पहले तो यही समझ में नहीं आता कि इसे कालाधन क्यों कहा जाता है।

 मुझे तो इसमें कुछ नस्लवादी गंध आती है लेकिन, यह अलग चर्चा का विषय है।

 फिर भी आप सबकी तरह मुझे भी कालेधन से नफरत है।

 क्यों।

 मुझे लगता है कि मेरी मानसिकता ही इस तरह ढल चुकी है।

 मेरी प्रोग्रामिंग हो चुकी है।

 हर किसी की तरह मैं भी उसी लकीर पर चल पड़ा हूं जो राजनीतिक रूप से सही है।

 यहां तक कि प्रधानमंत्री के घोर आलोचक- वे जिन्होंने नोटबंदी का पूरी ताकत से विरोध किया था- भी इसी लीक पर चलते दिखाई दे रहे हैं कि कालाधन कितना खराब है।

 जब सभी की यह हालत है तो मैं भी ऐसा ही रुख क्यों न अपना लूं।

, किंतु अाइए इस मुद्‌दे की पड़ताल शुरू करते हैं : कालाधन या काला पैसा है क्या।

 इसका तत्काल किया गया वर्णन तो यह हो सकता है : काला पैसा वह होता है, जो काली करतूतें करके हासिल किया जाता है।

 संक्षेप में कहें तो वह पैसा जो भ्रष्टाचार करके अर्जित किया जाता है।

 अब यह तो ऐसी बात है, जिससे मैं खुशी से राजी हो जाऊंगा।

 आप सभी की तरह मुझे भी भ्रष्टाचार से नफरत है।

 पिछले लोकसभा चुनाव में मैंने इसके खिलाफ ही मतदान किया था।

 जैसा कि ज्यादातर भारतीयों ने किया था और मुझे खुशी है कि प्रधानमंत्री नरेंद्र मोदी ने यह मुद्‌दा अभी तक छोड़ा नहीं है।

 उनके हर भाषण में वे भ्रष्टाचार- और नि:संदेह गांधी परिवार की बात करते हैं।

 लेकिन, मेरी तो सीधी-सी चिंता यह है कि मुझे पक्का नहीं है कि विमुद्रीकरण ( या पुनर्मुद्रीकरण, जैसा कि सरकार के कुछ लोग अब कहने लगे हैं) भ्रष्टाचार से लड़ने में कितना मददगार साबित होगा।

 नोटबंदी से पीड़ित ज्यादातर लोग भ्रष्ट नहीं हैं।

 वे तो वास्तव में भ्रष्टाचार के शिकार रहे हैं और उन्होंने इसके खिलाफ वोट दिया था।

 अब मुझे पता नहीं कि यह संयोग की बात है या ऐसा किसी योजना के तहत हुआ कि वे विमुद्रीकरण के बुरे प्रभावों के शिकार हो गए हैं।

मुझसे ज्यादा बुद्धिमान लोग कह रहे हैं कि पांच सौ और हजार रुपए के पुराने नोट बंद करके अर्थव्यवस्था से जो भी पैसा बाहर निकाल लिया गया था, ज्यादा संभावना यही है कि वह पूरा का पूरा अर्थव्यवस्था में लौट आएगा।

 यदि कोई थोड़ा-बहुत फर्क हुआ भी तो उसकी पूर्ति वर्षांत तक हो जाएगी (क्या इसी वजह से सरकार लोगों को 31 दिसंबर के पहले अपना ही पैसा अपने ही खाते में जमा करने से रोकने के नए-नए तरीके खोजने के प्रति इतनी बेचैन नज़र आती है।

)।

कुछ अर्थशास्त्री चेतावनी देते हैं कि हमें उससे ज्यादा कालाधन भी मिल सकता है, जितना विमुद्रीकरण से वापस लिया गया था।

 इससे दो संभावित निष्कर्ष निकलते हैं।

 एक : अर्थव्यवस्था में कालाधन गंभीर मात्रा में मौजूद नहीं है (हो सकता है कि आखिर में आप उन लोगों से सहमत हो जाएं, जो मानते हैं कि कालाधन चलन में मौजूद कुल करेंसी का सिर्फ 5 फीसदी है, तो इस मसले पर हमें चैन की नींद गंवाने की जरूरत नहीं है।

) दो : कालाधन नकद में मौजूद नहीं है (अब यह ऐसी बात है, जिससे मामले की थोड़ी भी समझ रखने वाला व्यक्ति भी सहमत हो जाएगा।

) सारा पैसा खासतौर पर कालाधन अपनी रफ्तार पर जिंदा रहता है।

 गद्‌दे के नीचे करेंसी नोट छिपाकर तो आप उन्हें नष्ट ही करेंगे।

 पकड़े जाने का जोखिम तो है ही।

 फिर क्यों न इसे विदेश भेज दिया जाए।

 जैसा कि हमारे ज्यादातर राजनेता और बिज़नेसमैन करते हैं।

 बिल्कुल सीधी बात है।

 आपको विदेश जाने की भी जरूरत नहीं है।

 बैंक अपनी सेवाएं देने अापके घर आ जाएगा।

किंतु यह सारा पैसा भ्रष्टाचार का नहीं है।

 ऐसे में सरकार ने कालेधन की परिभाषा का दायरा फैलाकर वह पैसा भी इसमें शामिल कर लिया है, जिस पर हो सकता है टैक्स न चुकाया गया हो।

 लेकिन, टैक्स न चुकाया गया सारा धन भी कालाधन नहीं होता।

 किसान कर नहीं चुकाते।

 कई सेवानिवृत्त वरिष्ठ नागरिक टैक्स नहीं चुकाते।

 निर्माण कार्यों में रोजंदारी पर लगे श्रमिक भी कर नहीं चुकाते।

 ऐसे लाखों ईमानदार, स्वाभिमानी नागरिक हैं, जो टैक्स नेट से बाहर हैं, क्योंकि उन्हें इसकी अनुमति दी गई है।

 यह आर्थित नीति का हिस्सा है।

 कानून के द्वारा और प्राय: परम्परा से यह हुआ है।

 ज्यादातर छोटे व्यापारी और बिज़नेसमैन (मजे की बात है कि इन्हीं में भारतीय जनता पार्टी का सबसे बड़ा समर्थक वर्ग है) बैंकिंग सिस्टम के बाहर इसलिए काम नहीं करते कि उन्हें पैसा छिपाना होता है बल्कि वे ऐसा इसलिए करते हैं, क्योंकि वह पैसा सीधे उनके बिज़नेस में चला जाता है।

 जैसे किसी छोटे ढाबे या टी स्टॉल का मालिक।

 वे छोटे मार्जिन पर काम करते हैं और अपना पैसा नकदी में रखते हैं, क्योंकि रोज का खर्च चलाने का यही तरीका है।

 उनसे यह अपेक्षा करना मूर्खता है कि वे चाय के हर बेचे हुए कप अथवा बेचे गए पराठे का रिकॉर्ड रखेंगे और लेखा जांच के लिए ऑडिटर नियुक्त करेंगे।

अब कालेधन का दायरा और फैलाया जा रहा है।

 अनुमान लगाएं कि कैसे।

 वह सारा धन इसमें आ जाएगा, जिसका लेन-देन डिजिटल तरीके से नहीं किया गया होगा।

 ऐसे विचार को चुपचाप बढ़ावा दिया जा रहा है (बेशक ये वहीं हैं जो क्रेडिट कार्ड और डिजिटल भुगतान करने संबंधी सेवाएं चलाते हैं) कि जो डिजिटल तरीका इस्तेमाल न करके पुराने तरीके से ही नकद में काम करना चाहते हैं वे ऐसा टैक्स बचाने के लिए कर रहे हैं।

 यह सच नहीं है।

 85 फीसदी से ज्यादा लोग नकदी में व्यवहार करते हैं।

 यदि वे ऐसा कर रहे हैं तो उन्हें शर्मिंदा होने की जरूरत नहीं है।

कालेधन की परिभाषा लगातार लचीली होती जा रही है, क्योंकि हम यह किसी भी कीमत पर सिद्ध करना चाहते हैं कि भारत में कालेधन की समस्या उतनी ही दैत्याकार है, जितनी हमने 2014 के आम चुनाव के प्रचार के दौरान बताई थी।

 मुझे लगता है कि अब वक्त आ गया है कि हम खुद को कोड़े लगाना बंद करें।

 अपने ही लोगों को चोट पहुंचाने से बाज आएं बल्कि वह नया भारत निर्मित करने पर ध्यान लगाएं, जिसका हमने खुद से वादा किया था।

 शुरुआत के लिए यह अच्छा वक्त है।

(ये लेखक के अपने विचार हैं।

)।

प्रीतीश नंदी।

वरिष्ठ पत्रकार और फिल्म निर्माता।

.@.।

– प्रीतीश नंदी।

सौजन्य – दैनिक भास्कर।

