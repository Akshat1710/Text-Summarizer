नए साल में बना रहेगा अनिश्चित माहौल (बिजनेस स्टैंडर्ड)।

 =": #0000;"वर्ष 2017 के दौरान देश-विदेश में अनिश्चितता बरकरार रहने की उम्मीद है।

 इसके लिए ट्रंप के अमेरिका का राष्ट्रपति चुने जाने व मोदी की नोटबंदी की नीति को जिम्मेदार माना जा सकता है।

 बता रहे हैं शंकर आचार्य।

आमतौर पर देखा जाए तो किसी भी तरह के अनुमान अनिश्चित होते हैं और उनके गलत होने की आशंका काफी होती है।

 वर्ष 2017 में तो इसकी संभावना और भी अधिक है।

 इसके लिए दो घटनाएं जिम्मेदार हैं और दोनों ही 8 नवंबर 2016 को घटित हुईं।

 पहली सबसे बड़ी सैन्य और आर्थिक शक्ति अमेरिका के राष्टï्रपति चुनाव में डॉनल्ड ट्रंप की जीत और दूसरा भारत में अप्रत्याशित रूप से 86 फीसदी मुद्रा को अचानक चलन से बाहर कर दिया जाना।

 ऐसे में अगर मैं वर्ष 2016 के अपने अनुमानों की बात करूं तो मेरे 20 अनुमानों में से तीन चौथाई सही साबित हुए।

 हालांकि मैं ब्रेक्सिट और अमेरिकी राष्टï्रपति चुनावों को लेकर अपने अनुमान में मात खा गया।

, अनिश्चित विश्व, अमेरिकी आर्थिक सुधार और चीन में चल रहे मंदी के दौर के चलते वैश्विक वृद्घि दर पिछले साल की तुलना में कुछ तेज रह सकती है।

 बाजार विनिमय दर पर यह 2.5 से 3.00 फीसदी रह सकती है।

, परंतु वैश्विक कारोबार का आकर कमजोर रहेगा यानी दो फीसदी से नीचे।

 ऐसा 2008 के प्रतिबंधात्मक कदमों और नए टं्रप प्रशासन के संरक्षणवादी कदमों से हो सकता है।

 यानी कुल वैश्विक उत्पादन और कारोबार के अनुपात में गिरावट आएगी।

, हालिया गति की बदौलत तथा ट्रंप के राजकोषीय प्रोत्साहन की बदौलत अमेरिकी अर्थव्यवस्था 2.5 से 3 फीसदी की दर से बढ़ेगी।

 मुद्रास्फीति बढ़ेगी और फेडरल रिजर्व साल के अंत तक नीतिगत दरों में 0.75 फीसदी की बढ़ोतरी कर सकता है।

, यूरोपीय संघ पर दबाव बना रहेगा क्योंकि वहां बैंकिंग संकट व्याप्त है।

 यूरो क्षेत्र में भी दिक्कतें बनी हुई हैं।

 शरणार्थियों की समस्या अलग मुुंह बाये खड़ी है।

 यूरोप में वृद्धि दर एक फीसदी के स्तर पर ठिठकी रहेगी।

 दक्षिणी यूरोप के बड़े बैंकों के दो तीन प्रोत्साहन पैकेज जारी करने का अनुमान है।

, गत जनवरी में जताए गए अनुमान के मुताबिक ही ब्रेंट क्रूड दिसंबर में 50 डॉलर प्रति बैरल के ऊपर कारोबार कर रहा था।

 अगर कोई संकट नहीं आया तो इस वर्ष भी कीमत 50-65 डॉलर प्रति बैरल के दरमियान ही रहेगी।

, अमेरिका और चीन के आर्थिक रिश्ते बिगड़ेंगे।

 अमेरिका कुछ चीन विरोधी कारोबारी कदम उठा सकता है।

 चीन भी इसका प्रतिरोध करेगा।

 हालांकि दोनों के बीच खुल कर कारोबारी जंग नहीं होगी।

, अमेरिका और चीन के राजनीतिक-सामरिक रिश्ते भी खराब होंगे।

 ताइवान, दक्षिणी चीन सागर, उत्तर कोरिया और कुछ अन्य मुद्दे विवाद का विषय बने रहेंगे।

, अमेरिका और रूस के रिश्ते सुधर सकते हैं।

 इसका एक अहम संकेत होगा अमेरिका द्वारा लगाए गए कारोबारी प्रतिबंधों को शिथिल किया जाना।

, ईरान के साथ हुए परमाणु समझौते पर काफी जोर होगा परंतु वर्ष 2017 के दौरान हालात में कोई बदलाव नहीं आएगा।

, उत्तर कोरिया की परमाणु हथियार क्षमताओं के खिलाफ अमेरिकी सैन्य कार्रवाई का जोखिम अधिक होगा।

, ब्रिटेन के ब्रेक्सिट के पक्ष में मतदान करने के बाद इस प्रक्रिया में भी इस वर्ष काफी कुछ होने की संभावना है।

, पश्चिम एशिया में संकट बरकरार रहेगा।

 इजरायल और फिलस्तीन संकट का भी कोई निदान नहीं नजर आता।

, भारत संबंधी अनुमान, लंबी अवधि में नोटबंदी के चाहे जो भी लाभ हों लेकिन फिलहाल तो उसके नकारात्मक आर्थिक परिणाम साफ नजर आ रहे हैं।

 अक्टूबर के बाद के आंकड़ों को देखें तो हालिया आधिकारिक अग्रिम अनुमान बताते हैं कि वर्ष 2016-17 में जीडीपी वृद्घि दर सात फीसदी रह सकती है।

 ताजा संकेतक और जमीनी रपट बताती हैं कि नकदी पर आधारित असंगठित क्षेत्र के उत्पादन को खासा नुकसान पहुंचा है जबकि वह देश के जीडीपी के 40 फीसदी से अधिक का जिम्मेदार है।

 जब अक्टूबर से दिसंबर और जनवरी से मार्च तिमाही के आधिकारिक जीडीपी अनुमान उपलब्ध होंगे तब पूरे साल के अनुमान कम होकर छह फीसदी तक आ सकते हैं।

 वर्ष 2017-18 में सुधार का दौर जून 2017 के बाद जोर पकड़ सकता है।

, देश के 80 फीसदी से अधिक रोजगार नकदी आधारित असंगठित क्षेत्र में हैं।

 ऐसे में बेरोजगारी बढऩे की भी आशंका है।

 आंकड़ों पर भी पूरा भरोसा नहीं किया जा सकता है।

 अखिल भारतीय विनिर्माण महासंघ का अनुमान है कि सूक्ष्म, लघु और मझोले उद्यमों में मार्च तक 50 फीसदी बेरोजगारी आएगी।

 यह आंकड़ा बहुत ज्यादा है।

 अगर यह बेरोजगारी लंबे समय तक कायम रही तो इससे व्यापक सामाजिक असंतोष पैदा होगा।

, आधिकारिक अग्रिम अनुमानों में तो सकल जमा निवेश के भी जीडीपी के 27 फीसदी से कम रहने का अनुमान लगाया गया है।

 यह वर्ष 2003-04 के बाद का न्यूनतम आंकड़ा है।

 अगर खपत में सुधार नहीं होता है तो इस स्थिति में भी सुधार की संभावना नहीं नजर आती।

 ऐसा वर्ष 2017-18 की दूसरी छमाही में ही संभव नजर आता है।

, सकारात्मक बात करें तो उपभोक्ता महंगाई पूरे वर्ष पांच फीसदी के स्तर से नीचे बनी रह सकती है।

, तीन सहज वर्षों के बाद शायद हमें देश के बाह्यï वित्त पर दबाव देखने को मिले।

 ऐसा वस्तु एवं सेवा निर्यात की धीमी मांग की वजह से हो सकता है।

 हाल के दिनों में धन प्रेषण में भी धीमापन आया है।

 इसके अलावा शुद्घ विदेशी पोर्टफोलियो निवेश में भी कमी आई है।

 वहीं तेल आयात की कीमत ऊंची रही है।

 वर्ष के अंत तक रुपये के फिसलकर 72-75 डॉलर के स्तर पर आ जाने की संभावना है।

, केंद्र सरकार ने राजकोषीय घाटे के लिए जीडीपी के 3.5 फीसदी का लक्ष्य तय किया है जिसके हासिल होने की उम्मीद है।

 इस बात की भी काफी संभावना है कि आगामी वर्ष में यह लक्ष्य कम करके तीन फीसदी न किया जाए ताकि विमुद्रीकरण के अपस्फीतिकारी असर से कुछ बचाव हो सके।

, नोटबंदी के कारण जो राजनीतिक परिस्थितियां निर्मित हुई हैं उनके चलते वस्तु एवं सेवा कर के क्रियान्वयन में देरी हो सकती है।

 अब यह काम अप्रैल से आगे टल सकता है।

 संभव है कि इसे सितंबर तक हासिल किया जा सके।

, सरकारी बैंकों की बैलेंस शीट दबाव में है और यह चुनौती पूरे वर्ष 2017 में बरकरार रहेगी।

 संभव है कि भारतीय रिजर्व बैंक में नए नेतृत्व के आगमन के बाद इससे निपटने का नया तरीका अपनाया जाए।

, राजनीति की बात करें तो उत्तर प्रदेश के आगामी विधानसभा चुनाव अहम हैं।

 खासतौर पर उन चुनावों के परिणामों को मोदी सरकार के जनादेश के रूप में देखा जाएगा।

 उप्र विधानसभा चुनाव में सपा, बसपा और भाजपा के रूप में तीन अहम दल शामिल हो रहे हैं।

 ऐसे में यह कहना मुश्किल है कि वहां किसकी सरकार बनेगी।

, आखिर में, विदेश नीति की बात करें तो देश के लिए सबसे बड़ी चुनौती होगी नए ट्रंप प्रशासन के साथ व्यवहार्य और सकारात्मक रिश्ते कायम करना।

 पाकिस्तान और चीन की ओर से चुनौती मिलने का सिलसिला जारी रहेगा।

 हमें भविष्य में साइबर युद्घ जैसी चीजों के लिए तैयार रहना होगा।

, – शंकर आचार्य।

सौजन्य- बिजनेस स्टैंडर्ड।

