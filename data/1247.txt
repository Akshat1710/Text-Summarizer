लंबी कविता लिखने का रहस्य (हिन्दुस्तान)।

आज कहा जा सकता है कि अज्ञेय सही मानी में ‘सही’ थे।

 वह ‘यथा नाम, तथा गुण’ थे।

 पूरा नाम ‘स-ही-वा-‘अज्ञेय’।

 ‘स’ यानी सच्चिदानंद और ‘ही’ यानी हीरानंद, ‘वा’ का मतलब ‘वात्स्यायन’ और ‘अज्ञेय’, जो जैनेंद्र ने प्रेमचंद के सुझाव पर किया।

, नई कविता के कवियों के नाम को लंबाई के हिसाब से नापा जाए, तो अज्ञेय का नाम मुक्तिबोध के नाम से भी अधिक लंबा निकलता है।

 साहित्य के विद्यार्थी उनके नाम की लंबाई को लेकर अब तक परेशान रहते हैं।

 अगर एमए हिंदी के एक सवाल में उनका पूरा नाम पूछ लिया जाता है, तोे विद्यार्थी क्या, अध्यापकों तक को पसीने आ जाते हैं।

, शेक्सपीयर ने एकदम गलत कहा था कि नाम में क्या रखा है।

 अपनी हिंदी में तो नाम ही में सब कुछ रखा रहता है।

 कविता के साइज तक को कवि के नाम का साइज तय करता है।

 नाम ही सबका आधार है।

 नाम है, तो ‘आधार कार्ड’ है।

 बिना नाम के आदमी ‘निराधार’ है।

 नाम का असर साहित्य पर अवश्य होता है।

 नाम अपने साइज के हिसाब से असर करता है।

 छोटा नाम है, तो तुरंत सबकी जुबान पर चढ़ जाता है।

 लेकिन नाम अगर लंबा हुआ, तो आप उसे आसानी से न याद कर सकते हैं, न सही-सही बोल पाते हैं।

 जीभ लड़खड़ाती है, सो अलग।

 जिसका नाम लंबा होता है, वह लंबी रेस के घोड़़े जैसा होता है और वह जीवन में कम से कम एक बार इतनी लंबी कविता जरूर ठोकता है कि पढ़ते-पढ़ते सब लोग लंबे हो जाएं।

, हमारा शोध बताता है आधुनिक हिंदी साहित्य में ‘यथा नाम, तथा गुण’ वाले दो ही कवि हुए हैं- एक हैं सच्चिदानंद हीरानंद वात्स्यायन ‘अज्ञेय’, दूसरे हैं गजानन माधव मुक्तिबोध।

 इनके लंबे नाम का प्रताप देखिए।

 दोनों को ‘लंबी कविता’ लिखने का शौक रहा।

 एक ने असाध्य वीणा लिखी, तो दूसरे ने अंधेरे में।

 दोनों ही लंबी हैं और इतनी लंबी हैं कि एमए हिंदी करने वाला साहित्यार्थी इन लंबी कविताओं को रटते-रटते ही लंबा हो जाता है।

, तार सप्तक के कवियों में जितना लंबा नाम अज्ञेय और मुक्तिबोध का है, उतना लंबा नाम किसी और का नहीं है।

 न ‘रामविलास शर्मा’ का, न ‘नेमिचंद जैन’ का।

 ‘गिरिजा कुमार माथुर’ और ‘भारत भूषण अग्रवाल’ के नाम कुछ लंबे जरूर हैं, पर उनने लंबी कविता नहीं भांजी।

 वे लंबाई से डरते थे।

 ‘प्रभाकर माचवे’ भी अपने नाम के साइज के हिसाब से क्षणिकाएं लिखते रहे थे।

 नाम के साइज के कारण शर्माजी भी कविता करने से ही शर्माने लगे और उसकी कसर अपनी आलोचना को लंबा करके निकालते रहे।

 जिस तरह ‘केशव को कवि हृदय नहीं मिला था’, उसी तरह शर्मा जी को भी नहीं मिला था।

 पहले राउंड के बाद उनके पास कविता ही नहीं बची।

, लंबे नाम का सबसे ज्यादा असर कविता पर होता है।

 वह सचेतन, उपचेतन और अवचेतन डिपार्टमेंट्स से कवि को उकसाता रहता है कि जब तेेरा नाम इतना लंबा है, तो लंबी क्यों नहीं हांकता।

 अगर अज्ञेय और मुक्तिबोध के बाद लंबी कविता नहीं लिखी जा रही, तो उसका कारण कवियों के नामों के साइज में निहित है।

, अगर अपना यह शोध अंग्रेजी में होता, तो लोग हाथोंहाथ लेते।

 कहते कि रे पचौरी।

 तुसी कमाल कर दित्ता सी।

 एकदम नई ‘थीसिस’ दित्ता सी।

 इस नए एंगिल से तो साहित्य के बारे में आज तक सोचा ही नहीं गया।

 यार तू तो सीधे अकादेमी के लायक है।

 इसे कहते हैं: असली शोध, असली आलोचना और कविता का नया ‘केनन’ नया ‘मानक’।

, – सुधीश पचौरी हिंदी साहित्यकार।

सौजन्य- हिन्दुस्तान।

