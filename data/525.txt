कब मिलेगा साफ पानी।

 (पत्रिका)।

बुलेट ट्रेन और स्मार्ट सिटी के लम्बे-चौड़े वादों के बीच साढ़े छह करोड़ भारतीयों को साफ पानी तक नसीब नहीं होने की खबरें कचोटने वाली हैं।

 आम आदमी के लिए विकास की गंगा बहाने की बातों के बीच इस तरह की खबरें सरकारों की पोल खोलती हैं।

 आजादी के 70 साल बाद यदि इतनी बड़ी तादाद में लोगों को स्वच्छ पेयजल भी उपलब्ध नहीं तो सरकारों की कार्यशैली पर सवाल तो खड़े होते ही हैं।

, इन सात दशकों में सरकारें स्वच्छ पेयजल के नाम पर खरबों रुपया पानी की तरह बहा चुकी हैं।

 जमीनी हकीकत कुछ और ही हैं।

 जिन साढ़े छह करोड़ लोगों को साफ पानी नहीं मिल रहा, उनके लिए कभी न कभी योजनाएं बन बजट भी आवंटित हुआ होगा।

 लेकिन ये पैसा कहीं और बह गया होगा।

 ये वो आबादी होगी जिसके हक में खड़ा होने वाला कोई नहीं।

 साफ पानी के अभाव में कितने लोगों को बीमारियों के कुचक्र में फंसना पड़ता है।

, दूषित जल से बीमारियां कितनी जिन्दगियां तबाह कर देती हैं।

 रोटी, कपड़ा और मकान से ज्यादा पानी की जरूरत है।

 कपड़े और मकान के बिना जिंदा रहा जा सकता है लेकिन पानी के बिना जीवन असंभव है।

 हर बार की तरह इस साल भी ‘विश्व जल दिवस’ आया और चला गया।

, पानी बचाने से लेकर सबको पानी पहुंचाने की बातें हुईं।

 लेकिन असली चिंता की तरफ किसी का ध्यान नहीं जा रहा।

 हम अमरीका-चीन को टक्कर देने की कितनी भी बातें क्यों न कर लें लेकिन इतनी बड़ी जनसंख्या को साफ पानी ना दे पाएं तो विकास के तमाम दावे बेमानी साबित हो जाते हैं।

, विकास दर के आंकड़े कुछ भी आते रहें लेकिन उनका महत्व नहीं रह जाता है।

 योजनाएं बनाने और उन्हें क्रियान्वित करने वाले अपनी पीठ कितनी भी क्यों न ठोक लें लेकिन असली जवाबदेही तो उनकी ही बनती है।

 उत्तर प्रदेश में चुनाव में प्रचार के दौरान प्रधानमंत्री ने उन गांवों का उल्लेख किया जहां बिजली और साफ पानी नहीं है।

, पहले की सरकारों की तरह वादा भी किया कि उनकी सरकार बिजली-पानी उपलब्ध कराएगी।

 दो साल का समय है सरकार के पास।

 देश देख रहा है कि क्या ये सरकार ‘सबका साथ-सबका विकास’ नारे को सार्थक करके दिखा पाएगी।

, सौजन्य- पत्रिका।

