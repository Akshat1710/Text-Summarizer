सभी का रिकार्ड तोड़ा मोदी ने  (राष्ट्रीय सहारा )।

देश के गुरु ओं, महापुरुषों और अपने आदर्श राजनेताओं के बारे में पढ़ते हुए मुझे हमेशा गौरव की अनुभूति होती है।

 अभी हाल ही मैंने दुनिया के सबसे ताकतवर देश अमेरिका के राष्ट्रपति बराक ओबामा द्वारा हमारे प्रधानमंत्री नरेन्द्र मोदी के बारे में बयान पढ़ा तो माथा और ऊंचा हो गया।

 गौर करने लायक बात यह थी कि ओबामा ने यह बयान मोदी के साथ किसी मुलाकात के दौरान नहीं दिया, बल्कि व्हाइट हाऊस ने इस बाबत बाकायदा लिखित बयान जारी किया।

 बयान के मुताबिक कई मुलाकातों के दौरान अमेरिकी राष्ट्रपति ने पाया है कि मोदी ईमानदार राजनेता हैं, जिनके पास भारत के लिए स्पष्ट सोच है, और जो तयों को पकड़े रखते हैं।

 प्रधानमंत्री बनने के बाद नरेन्द्र मोदी छह बार अमेरिकी के राष्ट्रपति से मिल चुके हैं।

, जाहिर है कि ओबामा की यह राय बड़े मायने रखती है।

 लेकिन यह सोचकर दुख होता है कि दुनिया में जिसके नाम का डंका बजता हो, देश में विपक्षी पार्टयिां उसकी छवि खराब करने में लगी हैं।

 ऐसी नकारात्मक छवि से क्या देश का भला होगा।

 यह बात देश के आम लोगों को समझ में आ रही है, लेकिन वे क्या करें।

 गौर करने लायक बात यह है कि मोदी में इतना भरोसा जताने वाला यह वही अमेरिका है, जिसने मार्च, 2005 में मोदी को राजनयिक वीजा देने से इनकार कर दिया था।

 वीजा प्रतिबंध 2014 तक जारी रहा।

 फरवरी, 2014 में अमेरिका की तत्कालीन राजदूत नैंसी पॉवेल मोदी से मिलीं, तो लगा कि वीजा प्रतिबंध हटाया जाएगा, लेकिन उन्होंने कहा कि वीजा नीति में कुछ बदलाव नहीं हुआ है, लेकिन मोदी के प्रधानमंत्री बनने के बाद अमेरिकी नीतियों में उन्हें लेकर कितना बदलाव आया है, यह साफ तौर पर महसूस किया जा सकता है।

, मैं रोजाना सुबह सैर के लिए जाता हूं, और दिन भर में अपने काम के दौरान बहुत से आम लोगों से मिलता हूं, तो मुझे पता चलता है कि वे विपक्षी पार्टयिों के प्रोपेगंडे को अच्छी तरह महसूस करते हैं।

 विपक्ष सवाल उठाता है कि मोदी जी विदेश दौरों को तरजीह दे रहे हैं।

 मेरा सवाल है कि अगर विश्व बिरादरी में मोदी के जरिए भारत की सकारात्मक छवि बन रही है, अगर देश मजबूती की तरफ कदम बढ़ा रहा है, तो इसमें ऐतराज किस बात का है।

 मोदी जी जब महात्मा गांधी जी को आदर्श मानने की बात कहते हैं, तो विपक्ष कहता है कि उन पर तो उसका अधिकार है।

 देश के लोगों से मेरा सवाल है कि क्या गांधी जी किसी पार्टी विशेष की धरोहर हैं, या पूरे देश के आदर्श हैं।

 मोदी जी ने अगर महात्मा गांधी के जीवन आदशरे पर चलते रहने की ठानी है, तो क्या गलत कर रहे हैं।

, मोदी जी के मन में देश प्रेम और कल्याण की वैसी ही भावनाएं हैं, जैसी गांधी जी के मन में रहा करती थीं।

 मुख्य विपक्षी पार्टी कांग्रेस विरोध की सियासत अपने निजी फायदे के लिए कर रही है।

 यूपी में 2017 में विधान सभा चुनाव होने हैं।

 कांग्रेस इसके लिए एक असंभव सपना देख रही है।

 यही वजह है कि विदेश राज्य मंत्री जनरल वीके सिंह के सीधे-साधे बयान को दलितों के अपमान से जोड़कर हो-हल्ला किया गया, लेकिन अदालत में कांग्रेस की कलई खुल गई।

 कोर्ट ने सिंह के बयान में ऐसा कुछ नहीं पाया, जिससे दलित विरोधी भावना पैदा हो रही हो।

 हमारे प्रधानमंत्री केवल कल्याणकारी योजनाएं बनाते ही नहीं, बल्कि उन पर नजर भी रखते हैं।

 यानी वाहवाही लूटने के लिए वह काम नहीं करते, बल्कि चाहते हैं कि देश की अंतिम सीढ़ी तक भी विकास की गंगा पहुंचे।

 उदाहरण के लिए प्रधानमंत्री जन धन योजना को ही लीजिए।

, अपने अनूठेपन की वजह से यह योजना विश्व रिकॉर्ड तो बना ही चुकी है, साथ ही इसकी वक्त-वक्त पर समीक्षा भी की जा रही है।

 योजना के साथ शर्त यह थी कि बैंक खाता खुलने के 45 दिन के अंदर खाते से लेन-देन करना जरूरी था, तभी बीमा कवर या दूसरे फायदे मिल सकते हैं, लेकिन व्यावहारिक परेशानी को देखते हुए यह वक्त 90 दिन कर दिया गया है।

 इतना ही नहीं सरकार की खास पहल और निगरानी का नतीजा है कि दो-तीन पहले ही खाते में जमा रकम पता करने के लिए की गई कार्यवाही को भी लेन-देन की श्रेणी में रखने का प्रावधान किया गया है।

 यही है-हमारे प्रधानमंत्री का अनूठापन।

 कहने को ऐसे बहुत से उदाहरण दिए जा सकते हैं, लेकिन जन धन योजना की ही बात मैंने इसलिए की है, क्योंकि यह योजना समाज के सबसे निचले स्तर पर रह रहे देशवासियों के विकास के लिए है।

, अब आप स्वच्छता अभियान को ही ले लीजिए।

 मुहिम को बेअसर बताने वाला विपक्ष देश के आम लोगों से बात कर पता लगाए कि मोदी ने इस मुहिम के जरिए कितनी जागरूकता पैदा की है।

 देश के ऐसे बहुत से इलाके इसकी वजह से जन-सहयोग से चमक गए, जहां से निकलना तक दूभर हुआ करता था।

 अब आदमी सड़क पर गंदगी फेंकने से पहले सौ बार सोचता है, और अंतत: देश के प्रति अपने फर्ज को समझने लगा है।

 मैं नरेन्द्र मोदी की एक बात का खास तौर पर कायल हूं।

 वह छोटे-बड़े हर आदमी, हर तबके की बात पर पूरा ध्यान देते हैं।

 सोशल मीडिया, चिट्ठी-पत्री के जरिए कोई भी सुझाव अगर मिला है, तो उसे पूरी गंभीरता से लेते हैं, और कई बार किसी छोटी बात पर भी अमल करते हैं।

 यह पूरे देश को साथ लेकर चलने की ही सोच का नतीजा है।

, लोगों की राय पर गौर करने में उन्हें कितना ही वक्त क्यों नहीं लगे, वह इसे तरजीह देते हैं।

 मैंने अटल बिहारी वाजपेयी जी के साथ भी काम किया है।

 मेरा मानना है कि काम के मामले में मोदी ने दूसरे सभी प्रधानमंत्रियों का रिकॉर्ड तोड़ दिया है।

 आप सुनकर हैरत में पड़ जाएंगे कि मोदी के लिए कहा जा सकता है कि वह करीब-करीब सोते ही नहीं हैं।

 पिछले दिनों अमेरिकी राष्ट्रपति बराक ओबामा ने भारत दौरे के दौरान सार्वजनिक तौर पर माना था कि मोदी उनसे भी कम नींद लेते हैं।

 दरअसल, होता यह है कि जब कोई मकान सोच-समझ कर अच्छे नक्शे और सामान से बन रहा होता है, तो आसपास के लोगों को लगता है कि ईट-गारे और दूसरे सामान की वजह से उन्हें परेशानी हो रही है।

 हकीकत यह है कि जब वह मकान बन जाता है, तब आसपास के लोग अपना पता बताने के लिए उसे लैंडमार्क के तौर पर इस्तेमाल करने लगते हैं।

 मोदी जी फिलहाल देश के विकास का भव्य मकान ही तो बना रहे हैं।

, इसके लिए पहले वह उन तमाम गड्ढों को भरने का काम कर रहे हैं, जो पिछली करीब-करीब हर सरकार ने खोद दिए थे।

 जब विकास की जमीन समतल हो जाएगी, तब विकास की भव्य इमारत भी खुली आंखों से दिखाई देने लगेगी।

 बेमतलब के मुद्दे उछालकर देश को पीछे मत धकेलिए।

 मैं तो दावे से कहता हूं कि मोदी जैसा कोई दूसरा नहीं है।

 अगर मोदी के कद के करीब पहुंचना है, तो पहले दिलो-दिमाग में सकारात्मक सोच पैदा कीजिए।

 विपक्ष की व्यर्थ की लामबंदी से देश को कुछ हासिल नहीं होगा।

 अपने छोटे से कार्यकाल में मोदी सरकार ने विकास के जो बीज बोए हैं, उनमें अंकुर फूटने दीजिए।

 फिर देखिएगा कि किस तरह देश में विकास की हरियाली की नई कोंपलें फूटेंगीं और हम गर्व से कहेंगे कि हम भारतीय हैं।

 पूरी दुनिया भी कहेगी कि हम गौरवशाली भारतीय हैं।

,  ।

सौजन्य :-राष्ट्रीय सहारा ,31.12.2015,विजय गोयल।

