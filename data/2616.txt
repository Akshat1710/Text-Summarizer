‘ट्रंप’ चाल, नो एंट्री फरमान से बवाल (प्रो.स्वर्ण सिंह) (पत्रिका)।

राष्ट्रपति ट्रंप ने अमरीका के लोगों को सुरक्षित बनाने की आड़ में सात मुस्लिम बहुल देशों के नागरिकों के प्रवेश पर प्रतिबंध लगा दिया है।

 अमरीका में ही बवाल को देखते हुए ट्रंप ने बैकफुट पर आकर इसे अस्थायी व्यवस्था बताया है।

 प्रतिबंध का अमरीका सहित मध्यपूर्व और दक्षिण एशिया पर तात्कालिक असर पड़ेगा।

, अमरीका के राष्ट्रपति डोनाल्ड ट्रंप ने अपने प्रचार अभियान के दौरान किए गए वायदों को पूरा करते हुए पद संभालने के सात दिन में ही छह कार्यकारी आदेश जारी कर डाले हैं।

 इस तरह के आदेश अमरीकी राष्ट्रपतियों के लिए कोई नई बात नहीं है।

 लेकिन ‘ओबामाकेयर’ योजना, मेक्सिको सीमा पर दीवार और आव्रजन के मुद्दे पर किए गए आदेश ऐसे हैं जिनसे विवाद खड़ा हो गया है।

 सबसे ज्यादा विवाद ‘प्रोटेक्टिंग द नेशन फ्रॉम टेररिस्टस: एंट्री इन टू द यूनाइटेड स्टेट’ शीर्षक आदेश से उठा है।

 इसका न केवल अंदरुनी तौर पर अमरीका पर असर पडऩे वाला है बल्कि दूसरे देशों से उसके रिश्ते भी प्रभावित होने वाले हैं।

 जानना जरूरी है कि ट्रंप ने शरणार्थियों के अमरीका में आगमन को निलंबित रखने और सात मुस्लिम देशों से नागरिकों के आगमन को लेकर कड़े नियम बनाना उतना ही पेचीदा है जितना इनको लागू करने का तरीका।

, हालांकि, पूर्ववर्ती राष्ट्रपति बराक ओबामा ने भी अपने पद संभालने के पहले दस दिन में 9 कार्यकारी आदेश जारी किए थे लेकिन वे इतने विवादास्पद नहीं थे।

 लेकिन ट्रंप ने जो आदेश जारी किए हैं वे विवादास्पद तो हैं ही उनको लागू करना भी खतरों से भरा है।

 यही वजह है कि सात मुस्लिम देशों के नागरिकों के आगमन पर प्रतिबंध के मुद्दे पर अमरीका की चार प्रांतीय अदालतों ने अस्थायी स्टे लगा दिया।

, न्यूयार्क, वर्जीनिया, वाशिंगटन व मैसाच्युसेट्स की इन प्रांतीय अदालतों ने यह कह कर रोक लगाई है कि इन देशों के जो नागरिक अमरीका में प्रवेश कर गए हैं उन पर यह आदेश लागू नहीं किया जाए।

 विवाद उठते देख खुद डोनाल्ड ट्रंप को भी सफाई देनी पड़ी कि यह प्रतिबंध अस्थायी है।

 दूसरे, शरणार्थियों पर प्रतिबंध 120 दिन तक ही लागू रहेगा और सीरिया से आने वालों पर यह आदेश अनिश्चितकाल तक लागू रहेगा।

, शेष छह मुस्लिम देशों के नागरिकों पर प्रतिबंध 90 दिन तक रहेगा।

 ट्रंप को यह भी कहना पड़ा है कि यह प्रतिबंध किसी धर्म पर नहीं बल्कि विदेशी आतंकियों पर है।

 उन्होंने यह भी साफ किया कि जो प्रतिबंध लगाया गया है वह पूर्व राष्ट्रपति ओबामा के कार्यकाल के दौरान किए गए आकलन के आधार पर ही है।

 आम तौर पर ऐसे कार्यकारी आदेश जारी करते समय नीतियों में बदलाव नहीं लाया जा सकता।

, पहले भी ऐसे उदाहरण सामने आए हैं जब नीतिगत बदलाव के बावजूद विरोध के स्वर नहीं उठे।

 राष्ट्रपति ट्रूमन का सशस्त्र बलों में नस्लभेद नहीं करने व आइजनहावर का समाज से नस्लभेद खत्म करने के कार्यकारी आदेश ऐसे ही थे।

 लेकिन ट्रंप के आदेशों का विरोध न केवल सोशल मीडिया पर छाया हुआ है बल्कि अमरीका के बड़े अखबारों ने भी इसकी खुलकर आलोचना की है।

 वैसे भी नियंत्रण एवं संतुलन की नीति अमरीका की शासन प्रणाली की धुरी है।

, बड़ा सवाल यह है कि खास तौर से आव्रजन को लेकर लगाए गए प्रतिबंधों का दक्षिण एशिया पर क्या असर पड़ सकता है।

 पाकिस्तान का नाम लेकर व्हाइट हाउस के चीफ ऑफ स्टाफ रेंस प्रेब्स ने पहले ही संकेत दिए हैं कि दूसरे मुस्लिम देशों पर भी प्रतिबंध लगाया जा सकता है।

 हम देख रहे हैं कि पाक पर इसका तात्कालिक रूप से असर भी पड़ा है और उसने हाफिज सईद को नजरबंद किया है।

 हाफिज सईद को लेकर अमरीका का रवैया पहले भी कठोर रहा है।

, मुम्बई में 2611 के आतंकी हमले के बाद अमरीका ने हाफिज सईद का सुराग देने वाले को वर्ष 2012 में 10 अरब डॉलर का ईनाम घोषित किया था।

 सईद को पहले भी 2009 में पाकिस्तान ने छह माह के लिए नजरबंद किया था।

 आज भी अपनी नजरबंदी के बावजूद वह मीडिया से बात कर रहा है।

 अदालत के दरवाजे खटखटाने की धमकी दे रहा है।

 ऐसे में लगता है कि दबाव कम होते ही पाकिस्तान हाफिज को कोर्ट की आड़ लेकर नजरबंदी से मुक्त कर देगा।

, पाक के साथ अमरीका के तनावपूर्ण रिश्तों का अंदाज इसी बात से लगाया जा सकता है कि अमरीका के पूर्व राष्ट्रपति बराक ओबामा ने अपने कार्यकाल में दो बार भारत यात्रा की लेकिन वे एक बार भी पाकिस्तान नहीं गए।

 रहा सवाल भारत का, तो करीब सत्तर लाख भारतीय मध्य-पूर्व देशों में रहते हैं।

, इन देशों से भारतीयों को अमरीका जाना हो तो उनको कड़ी पूछताछ से गुजरना पड़ सकता है।

 सवाल यह भी है कि भले ही टंरप ने धर्म के आधार पर इस आदेश के न होने की बात कही लेकिन अमरीका में आतंकी घटनाओं में जिन देशों के नागरिकों के नाम आए वे प्रतिबंधित देशों की सूची में नहीं है।

 संयुक्त अरब अमीरात, सऊदी अरब, मिस्र एवं लेबनान सरीखे मुस्लिम देश इनमें प्रमुख हैं।

 भारतीय कंपनियों के लिए अमरीका के एच 1- बी वीजा नियमों में बदलाव का प्रयास भी शुरू हो गया है जो मुसीबतें खड़ी कर सकता है।

, एच 1-बी वीजा के लिए कार्मिकों का सालाना वेतन न्यूनतम 1 लाख 30 हजार डॉलर होना जरूरी करने का प्रस्ताव है।

 यह पहले केवल साठ हजार डॉलर था।

 हमारी कई प्रमुख भारतीय कंपनियां अब तक भारत से अपेक्षाकृत कम वेतन पर कार्मिकों को अमरीका भेजती रहीं हैं।

 अब भारतीय कंपनियों को ज्यादा वेतन देना पड़ेगा।

 डोनाल्ड ट्रंप की ओर से जारी कार्यकारी आदेशों से खौफ का माहौल जरूर बना है इस बात से इनकार नहीं किया जा सकता।

 लेकिन भारत पर सीधे-सीधे ट्रंप के इन आदेशों का कोई विपरीत असर नहीं पडऩे वाला है।

सौजन्य- पत्रिका।

