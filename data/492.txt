2 नेताओं की खासियतें: ऐसे नेतृत्व से ही बुलंद राष्ट्र का रूप लेता है कोई देश (दैनिक भास्कर: Editorial)।

 =": #0000;"(आज वल्लभभाई पटेल की 140वीं जयंती और इंदिरा गांधी की 31वीं पुण्यतिथि है।

 प्रसार भारती के सदस्य अशोक टंडन व पटेल पर शोध करने वाले लेखक प्रकाश शाह और ‘सोनिया: ए बायोग्राफी’ व ‘24 अकबर रोड’ के लेखक रशीद किदवई क्रमश: बता रहे हैं दोनों नेताओं की खासियतें)।

वल्लभभाई पटेल : विनम्र ‘सिपाही’ होकर बने ‘सरदार’, आजादी के बाद साल गुजरने के साथ सरदार वल्लभभाई पटेल का स्मरण प्रबल होता जा रहा है।

 राष्ट्र निर्माता के रूप में उनके असाधारण योगदान को देखते हुए यह अस्वाभाविक नहीं है।

 हाल ही में देश जिस दौर से गुजरा है, उसे देखते हुए पटेल जैसे समृद्ध नेतृत्व की मनोवैज्ञानिक कमी और भी महसूस होती है।

 अपने दृढ़-निश्चय व संकल्प-शक्ति से लौह पुरुष कहलाए पटेल आज भी हमें प्रेरित करते हैं:, सही समय पर सही फैसला: सरदार पटेल की सही समय पर सही (और कड़े) फैसले लेने की काबिलियत के कारण उन्हें लौह पुरुष का नाम मिला।

 माउंटबेटन मानते थे कि कांग्रेस नेताओं में वे एकमात्र थे, जिनके पैर मजबूती से व्यावहारिकता की जमीन पर जमे हैं।

 हैदराबाद व जूनागढ़ का सीधी कार्रवाई से विलय कराना इसका उदाहरण है।

, दृढ़ता: देश पांच सौ पेंसठ से ज्यादा रियासतों को भारतीय संघ में शामिल करने के लिए राजी करना, उनकी सबसे बड़ी उपलब्धि है।

 मणिपुर के शासक भारतीय संघ में शामिल होने को राजी नहीं थे।

 पटेल ने हर तरह से समझाने के बाद अचानक जोर से पूछा, ‘क्या शिलांग में कोई ब्रिगेडियर है।

’ कुछ ही दिनों में विलय-पत्र पर हस्ताक्षर हो गए।

, संकट मोचक : उत्तरप्रदेश के तब के मुख्यमंत्री गोविंद वल्लभ पंत के खिलाफ असंतोष भड़का तो पटेल ने लखनऊ के विधानसभा हॉल में विधायकों की बैठक बुलाई।

 फिर हॉल के दरवाजे पूरे खुलवाकर कहा, ‘जो कांग्रेस से जाना चाहते हैं चले जाएं।

’ इसे उन्होंने तीन बार दोहराया।

 सन्नाटा छा गया कोई हिला तक नहीं।

 फिर दरवाजे बंद कर पंत जैसे स्वतंत्रता सेनानी के खिलाफ असंतोष भड़काने के लिए जमकर खबर ली।

भीतर से संवेदनशील: प्रशासक के रूप में सरदार पटेल की कठोरता ख्यात है, लेकिन उनका मन संवेदनशील था।

 आज़ादी के पहले की बात है।

 समाज के वंचित तबकों की समस्याओं पर गौर करने के लिए अंत्यज सम्मेलन बुलाया गया।

 सरदार पटेल मुख्य अतिथि थे।

 मंच पर पहुंचते ही उनके ध्यान में आया कि संपन्न तबके के लोग तो मंच पर व सभा में अग्रिम पंक्ति में हैं और वंचित बेचारे हाशिये पर खड़े हैं।

 वे जाकर उन्हीं लोगों के बीच बैठ गए।

, धर्मनिरपेक्ष मूल्यों में आस्था: नेहरू की तरह पटेल को भी देश विभाजन अपरिहार्य लगता था, लेकिन फिर भी उन्होंने धर्मनिरपेक्ष मूल्य नहीं छोड़े।

 अयोध्या में रहस्यमय ढंग से जब राम लला ‘प्रकट’ हुए तब गृहमंत्री के रूप में पटेल ने क्या किया।

 उन्होंने उत्तरप्रदेश के तब के मुख्यमंत्री गोविंद वल्लभ पंत को सलाह दी कि वे मंदिर पर ताला लगा दें।

 पंत को लिखे पत्र में उन्होंने कहा,‘यदि हम मुस्लिम समुदाय की सहमति प्राप्त कर लें तो बेहतर होगा।

 ऐसे मामले सौजन्यता से ही निपटते हैं।

 यह विवाद बलपूर्वक हल करने का तो सवाल ही नहीं उठता।

’, सिपाही होने में ही सरदारपन: वे सरदार कहलाते थे, लेकिन उनकी मूल शक्ति सिपाही होने में थी।

 वे टीम बनाकर काम करते थे।

 यह नहीं कि अन्य लोगों को खदेड़कर, दरकिनार कर खुद ही छा जाएं।

 अधिकारियों की ‘स्टील फ्रेम’ से काम लेना हो, ऑल इंडिया रेडियो में उर्दू सर्विस दाखिल करने की बात हो या अल्पसंख्यकों के अधिकारों की बात हो, संवैधानिक संस्थाओं के संतुलित सृजन का काम उन्होंेने इसी टीम भावना से किया।

, तालमेल की कला: पटेल के कांग्रेस के सभी नेताओं से अच्छे संबंध थे।

 सब उनका सम्मान करते थे।

 उनकी पहल पर डॉ. आम्बेडकर व श्यामाप्रसाद मुखर्जी को नेहरू मंत्रिमंडल में लिया गया था।

 उनके निधन पर राजेंद्र प्रसाद ने कहा था, ‘उनका स्मारक बनाने का कोई प्रयास नहीं हुआ।

 संसद में उनका फोटो भी तोहफे में मिला है।

 हम अनदेखी कर रहे हैं, इसलिए कोई यह नहीं समझे कि उनकी सेवाओं का महत्व नहीं था।

’ मुखर्जी ने उन्हें देश को एकजुट करने वाली सबसे बड़ी शक्ति बताया था।

,  ="-: ;"सभार-  दैनिक भास्कर (31.10.2015),  ="-: ;"।

