काश।

 बेहतर कर पाते जेटली (राष्ट्रीय सहारा)।

वित्त मंत्री क्या करने जा रहे हैं, पहले से ही काफी कुछ अदांज लगाया जा सकता था।

 वृहद् आर्थिक पैमानों को लेकर उन्होंने इतना ही कहा कि सत्ता में आने के बाद से ही वह कहते आ रहे हैं कि पिछली सरकार ने सब कुछ बिगाड़ कर रख दिया है, नियंतण्र परिदृश्य चुनौतीपूर्ण है, और उनकी सरकार ने हैरत में डाल देने वाले काम को अंजाम दिया है।

 लेकिन शुरुआती बातों के पश्चात उनका सुर ही बदल गया।

 बजट पेश करते में उन्होंने पहला एक घंटा और दस मिनट व्यय संबंधी प्रस्तावों का उल्लेखकरने में ही बिता दिए।

 अलबत्ता, यह खासा बेहतर अंदाज में था।

 उन्होंने परिव्यय को पांच क्षेत्रों-कृषि, गांवों, सामाजिक मुद्दों, शिक्षा और ढांचागत क्षेत्र-में बांटा गया था।

 अरुण जेटली ने घोषणा की कि आगामी पांच वर्षो में किसानों की आय को दोगुनी करेंगे।

 लेकिन उन्होंने यह साफ नहीं किया कि किसानों की आय बढ़ाने से उनका आशय क्या मौद्रिक आय से है, या वास्तविक आय से।

 अगर उनका आशय मौद्रिक आय बढ़ाने से है, तो उन्हें ज्यादा इंतजार करने की जरूरत ही नहीं है।

 करना इतना भर होगा कि खासा मुद्रास्फीति बढ़ने दें और न्यूनतम समर्थन मूल्य में इजाफा कर दें।

 जादुई असर होगा।

 उनका काम हो जाएगा।

, यदि वह किसानों की वास्तविक आय बढ़ाना चाहते हैं, तो मैं लाखों रुपये की शर्त लगाने को तैयार हूं कि पूरे पांच साल की अवधि का इस्तेमाल करके भी वह ऐसा नहीं कर सकते।

 पांच सालों में दोगुनी आय करने का अर्थ है कि सालाना 14.9 प्रतिशत की औसत वृद्धि दर हो।

 कृषि उत्पादों की मांग के लिए आय की लोच 0.5 से 0.7 तो होनी ही चाहिए।

 यानी कुल वास्तविक आय में सालाना वृद्धि 20-30 प्रतिशत की रफ्तार से बढ़नी जरूरी है।

 भारत अभी तक सर्वाधिक पांच सालाना वृद्धि दर करीब 8 प्रतिशत के स्तर तक ही हासिल कर पाया है।

 मुझे नहीं लगता कि किसी देश ने इतनी वृद्धि दर हासिल की हो जितनी कि जेटली दावा कर रहे हैं।

 ऐसा मानना ठीक नहीं लगता कि जेटली वस्तुस्थिति से अनजान हैं।

 जैसे कि उन्होंने मुझे इल्म कराया है कि शहद का उत्पादन 76,000 से बढ़कर 86,000 टन के स्तर को छू गया है।

 यह भी कि एक ग्रामीण वधू खुले में लकड़ी पर खाने बनाते में उतना धुआं ग्रहण कर लेती है, जितनी चार सौ सिगरेट पीने से होता है।

 ऐसा है तो हमारी ग्रामीण महिलाओं का जीवन पुरु षों की तुलना में कम होना चाहिए।

, बेशक, हमारे गांवों में महिलाओं की संख्या पुरु षों की तुलना में कम है।

 लेकिन ऐसा इसलिए है कि बच्चियों को कोख में मार डाला जाता है।

 ऐसा कोई प्रमाण नहीं है कि जो बच्चियां बच रहती हैं, बड़े होने पर उनका जीवन पुरु षों की तुलना में कम होता है।

 भारत शैक्षणिक रूप से विश्व का सर्वाधिक पिछड़ा देश है।

 इस बात को लेकर शर्मिदगी के चलते बीते तीन दशकों में सरकार ने बच्चों को हर हाल में स्कूल भिजवाने के जोरदार प्रयास किए।

 स्कूलों का धड़ाधड़ निर्माण कराया।

 लोगों पर दबाव डाला कि अपनी बच्चियों को स्कूल भेजें।

 नतीजतन, बीते कुछ समय से करीब-करीब सभी बच्चे स्कूल जाने लगे हैं।

 लेकिन उनके अधबीच में स्कूल छोड़ देने की दर ज्यादा है, उनमें से बहुत कम हिस्सा ही विविद्यालय पहुंच पाता है।

 सरकार ने शिक्षा के उच्च संस्थान खुलवाने के प्रयास भी किए लेकिन वे ज्यादातर स्तरहीन थे।

 हुआ यह कि शिक्षा का क्षेत्र रफ्तार नहीं पकड़ सका।

 इतना हुआ कि स्कूलों में बच्चों की भीड़ बढ़ा दी गई।

अब जेटली ने एक एजेंसी शुरू करने की घोषणा की है, जो उच्च शिक्षा के लिए वित्त पोषण का काम करेगी।

 यह पैसा उधार पर लेकर संभवत: ऋण मुहैया कराएगी।

 अगर इसी पैसे से स्कॉलरशिप देने लगी तो दिवालिया ही हो जाएगी।

 ऋण के जरिये शिक्षा को बढ़ावा कोई अच्छा विकल्प नहीं है।

 यूरोपीय देशों में यह चलन है।

 अमेरिका में तो आम है, लेकिन वह शैक्षणिक ऋण वसूल पाना बेहद मुश्किल साबित होता है।

 सो, जेटली की यह योजना किस दिशा में जा रही है, अंदाज लगाया जा सकता है।

 प्रधानमंत्री स्लोगन देना पसंद करते हैं।

 इन नारों में कुछ तो बहुत ही अच्छे हैं।

, सर्वाधिक प्रसिद्ध है-मेक इन इंडिया।

 इसका उद्देश्य नदारद होने के कारण विदेशी जान ही पाए हैं कि उन्हें आखिर किस काम के लिए आमंत्रित किया जा रहा है।

 सरकार ने प्रत्यक्ष विदेशी निवेश की गरज से छोटी-मोटी छूटें दी हैं, लेकिन विदेशी निवेशकों को ये लुभा नहीं सकी हैं।

 सो, प्रत्यक्ष विदेशी निवेश अपेक्षानुरूप देश में नहीं आ पाया है।

 अब जेटली ने घोषणा की है कि सरकार पूरी तरह से विदेशी स्वामित्व वाली सहायक कंपनियों को खाद्य प्रसंस्करण क्षेत्र में प्रवेश की मंजूरी देगी।

 ऐसा इसलिए है कि कुछ भारतीय विनिर्माता इस उद्योग में प्रवेश करने के इच्छुक हैं।

 उन्हें अपने लिए कच्ची सामग्री मंडियों से ही जुटानी होगी जिन पर कारोबारी संगठनों का कब्जा है।

 वे दाम बढ़ाने की स्थिति में होते हैं।

 सो, खाद्य प्रसंस्करण को घाटे का सौदा बना सकते हैं।

 यह क्षेत्रकोईरॉकेट विज्ञान नहीं है कि इसे भारतीय कॉरपोरेट दिग्गजों की जरूरत ही पड़े।

 अनेक छोटे उद्यमी अपने तई दूर-दराज के इलाकों में माल तैयार करके पास-पड़ोस में खपा देते हैं।

 लेकिन किसी उद्यम के लिए ऊर्जा का स्रेत, खास कर बिजली, होना जरूरी है।

 जेटली ने 2018 के आखिर तक तमाम गांवों तक बिजली पहुंचाने का वादा किया है।

 लेकिन यह दिन में थोड़ी ही देर के लिए मिल पाएगी।

 जेटली को चौबीसों घंटे वाजिब दाम पर बिजली मुहैया कराने का वादा करना चाहिए।

 ऐसा हो सका तो हमारे गांवों में तो उद्यमों की क्रांति ही आ जाएगी।

 संक्षेप में कह सकते हैं कि जेटली ने वृहद् आर्थिक पैमानों से जुड़े मुद्दों पर ध्यान नहीं दिया है जिनका समाधान मात्र बजट में प्रावधान करके ही किया जा सकता है।

, यह कहना ठीक नहीं होगा कि उन्हें अर्थशास्त्र की जानकारी नहीं है।

 वह प्रथम श्रेणी के आर्थिक सलाहकार हैं।

 सो, हर वास्तविकता से वह वाकिफ हैं।

 अब यह उन पर है कि इसके मुताबिक क्या करते हैं।

 लेकिन जैसा कि मैं पहले ही कह चुका हूं कि वह कुछ ठोस करना चाहेंगे तो भी शायद कुछ मुफीद नहीं कर पाएं।

 इतना मशहूर वकील बजट बनाने में इस कदर बुरा कैसे साबित हो सकता है।

 दो संभावनाएं हैं।

 वकील अफवाहों के कद्रदान होते हैं, यह बात जेएनयू के छात्रों पर हमलों से स्पष्ट होती है।

 दूसरी संभावना यह है कि कोईभी कानून में अच्छा हो सकता है, जैसा कि जेटली ने साबित भी किया है और राजनीति में भी यह बात सही मानी जा सकती है।

 लेकिन यह कुछ ज्यादा ही निष्ठुर आकलन होगा।

 अत: मैं कहना चाहूंगा कि जेटली की कुशलता बौद्धिक से कहीं ज्यादा भावनात्मक है।

 वह मित्र बनाने, लोगों की मदद करने और अपना आभामंडल बनाने में कुशल हैं।

 एक अच्छे राजनेता के लिए जरूरी गुण उनमें हैं।

 लेकिन ज्यादा उम्मीद ठीक नहीं।

,  , सौजन्य :-राष्ट्रीय सहारा ,01.032016,अशोक वी. देसाई।

