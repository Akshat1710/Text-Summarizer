बिजली उत्पादन और ग्लोबल वार्मिंग  (अमर उजाला )।

परिदृश्य:-, क्या विश्व के सभी राष्ट्र जलवायु परिवर्तन के संकट से निपटने के लिए तैयार हैं।

 संयुक्त राष्ट्र द्वारा आहूत जलवायु परिवर्तन सम्मलेन में इस पर विस्तृत चर्चा प्रस्तावित है।

 सम्मलेन में सभी देशों द्वारा बिजली उत्पादन के कारण होने वाले कार्बन उत्सर्जन में कमी लाने के कदमों पर चर्चा की जाएगी।

 बिजली उत्पादन में कार्बन उत्सर्जन सबसे अधिक होता है और इसे ग्लोबल वार्मिंग के लिए सर्वाधिक जिम्मेदार माना जाता है।

वैज्ञानिकों का मानना है कि जलवायु परिवर्तन एक गंभीर पर्यावरण चुनौती है, जिससे निपटने के लिए एक वैश्विक नीति बनाकर उस पर अमल किया जाना चाहिए।

 यदि सभी देशों को अपने कार्बन उत्सर्जन में कमी के लक्ष्यों को पूरा करना है, तो बिजली उत्पादन के वैकल्पिक उपायों पर शीघ्र विचार करना पड़ेगा।

 दुनिया भर में ऊर्जा उत्पादन के स्रोतों में खनिज ईंधन यानी कोयला, पेट्रोलियम, प्राकृतिक गैस आदि प्रमुख हैं।

 जबकि वायु, सौर और बायोमास आदि से ज्यादा ऊर्जा उत्पादन शीघ्र संभव नहीं है।

, इससे पहले मैक्सिको में वर्ष 2010 में हुए पर्यावरण सम्मलेन में 200 देशों के प्रतिनिधियों ने इस बात पर सहमति जताई कि वे आने वाले वर्षों में वैश्विक तापमान में हुई वृद्धि को दो डिग्री सेल्सियस तक सीमित रखने के प्रयास करेंगे।

 इस स्तर को पाने के लिए खनिज ईंधन से होने वाले उत्सर्जन को कुछ दशकों में पूरी तरह से समाप्त करना जरूरी होगा।

 चूंकि ऐसा कई कारणों से नहीं हो पाया, इसलिए हर देश से यह अपेक्षा की गई कि वे उत्सर्जन में कमी के लक्ष्य स्वयं निर्धारित करें।

, विश्व के कई देशों ने कार्बन उत्सर्जन में कमी लाने के अपने प्रस्ताव पेश किए हैं।

 भारत कार्बन उत्सर्जन के मामले में अमेरिका व चीन के बाद तीसरे स्थान पर है।

 भारत ने अपने 2005 के कार्बन उत्सर्जन स्तर को 2030 तक 33-35 प्रतिशत तक कम करने का वायदा किया है।

 भारत ने कहा है कि 2030 तक देश में बनने वाली बिजली का 40 प्रतिशत उत्पादन खनिज ईंधन स्रोतों के बजाय अक्षय ऊर्जा स्रोत, जैसे वायु, सौर आदि से होगा।

अमेरिका के प्रतिष्ठित मैसाचुसेट्स इंस्टीट्यूट ऑफ टेक्नोलॉजी के प्रोफेसर जॉन स्टेर्मन के अनुसार, विभिन्न देशों द्वारा दिए गए प्रस्ताव स्वागतयोग्य हैं, लेकिन मैक्सिको सम्मलेन में किए गए वायदों से बहुत कम हैं।

 यदि उस समय किए गए वायदों के मुताबिक कदम उठाए गए होते, तो अब तक वैश्विक तापमान में दो डिग्री सेल्सियस की कमी आ गई होती।

, जलवायु परिवर्तन का प्रभाव जल्दी-जल्दी होने वाले प्राकृतिक हादसों में दिखने लगा है, जैसे बाढ़, असामयिक और अत्यधिक वर्षा, सूखा, बर्फ का पिघलना, अप्राकृतिक मौसम और वैश्विक खाद्य प्रणाली में आ रहे चिंताजनक बदलाव।

 अंतरराष्ट्रीय संस्था इंटर गवर्नमेंटल पैनल ऑन क्लाइमेट चेंज का कहना है कि यदि तापमान में बढ़ोतरी को दो डिग्री सेल्सियस तक कम रखना है, तो बिजली उत्पादन ऐसे स्रोतों से करना होगा, जिनमें कार्बन उत्सर्जन कम हो।

 इस चुनौती से निपटने के लिए सभी उपलब्ध कार्बन-कटौती तकनीकों का इस्तेमाल करना ही होगा।

, तमाम चुनौतियों के बावजूद उम्मीद करनी चाहिए कि पेरिस सम्मेलन में जलवायु परिवर्तन के खतरों से निपटने के प्रयासों की दिशा में प्रगति हो सकती है।

यदि कार्बन उत्सर्जन में कमी लानी है, तो वैकल्पिक ऊर्जा उपायों पर ध्यान केंद्रित करना होगा।

,  ।

सौजन्य :-अमर उजाला,27.11.2015।

