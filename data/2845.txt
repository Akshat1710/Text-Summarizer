राजनीति की सेहत (हिन्दुस्तान)।

इसे तमिलनाडु की मुख्यमंत्री जे जयललिता की लोकप्रियता का ही सबूत माना जाना चाहिए कि 22 सितंबर को उनके अस्पताल में भर्ती होने के बाद से ही उनकी निजी समस्या उनके प्रदेश की सबसे बड़ी समस्या बन गई थी।

 तमिलनाडु ही नहीं पूरे देश में उनके शीघ्र स्वस्थ होने की कामना की जाती रही।

 इस बीच आए नोटबंदी जैसे पूरे देश को झकझोर देने वाले फैसले के बावजूद देश की निगाहें चेन्नई के अपोलो अस्पताल से आने वाली खबरों से हटी नहीं।

 यही वजह है कि इतवार की रात जब उन्हें दिल का दौरा पड़ने की खबर आई, तो पूरे देश में सन्नाटा-सा छा गया।

, सोमवार सुबह पता लगा कि वह खतरे से बाहर हैं।

 तो सभी ने उनके शीघ्र स्वस्थ होने की कामना की और यह उम्मीद जताई कि वह जल्द ही अस्पताल से निकल सार्वजनिक जीवन में सक्रिय दिखाई देंगी।

 यह भी लगता है कि रविवार को जब उनकी सेहत खराब होने की खबरें आईं, तो प्रतिक्रिया कुछ ज्यादा ही दिखाई दी।

 जिस तरह से पुलिस और सुरक्षा बलों की सतर्कता बढ़ाई गई या अस्पताल के बाहर नाकेबंदी वगैरह की गई, उसकी जरूरत को समझा जा सकता है, क्योंकि ऐसी तैयारियों का न होना परेशानियां पैदा कर सकता था।

 लेकिन इसकी जो राजनीतिक प्रतिक्रिया दिखाई दी, वह कुछ अतिवादी थी।

 ऐसे मौके पर अस्पताल में कैबिनेट की बैठक करने जैसे फैसले को भी आपत्तिजनक कहा जा सकता है।

 सोशल मीडिया के जमाने में इस तरह के कदम कई तरह के भ्रम पैदा कर सकते हैं।

 कुछ अति अमेरिकी सरकार ने भारत आए अपने नागरिकों को सतर्क रहने की सलाह देकर भी कर दी।

 ये ऐसी चीजें हैं, जिनसे बचा जा सकता था।

, दिनभर स्वास्थ्य को लेकर चली कयासबाजी और शाम को एक बार निधन की खबर आने के बाद आखिरकार देर रात जयललिता ने इस दुनिया को अलविदा कह दिया।

 लेकिन उनकी बीमारी ने कुछ सवाल उठाए हैं, जिन पर विचार काफी जरूरी है।

 जयललिता के पास सरकार की ही नहीं, पार्टी की भी पूरी बागडोर थी।

 हम नहीं जानते कि उनकी सरकार या पार्टी में नंबर दो पर कौन है।

 सरकार की बागडोर तो फिलहाल दो बार मुख्यमंत्री रह चुके पन्नीरसेल्वम को सौंप दी गई है।

 लेकिन जयललिता के बाद अब पार्टी को कौन और किस तरह चलाएगा, यह कोई नहीं जानता।

, इसका नतीजा हम नोटबंदी के बाद की स्थितियों में देख सकते हैं।

 अन्नाद्रमुक देश के अकेली ऐसी बड़ी पार्टी है, जिसने अभी तक नोटबंदी पर कोई प्रतिक्रिया नहीं दी है।

 न उसे अच्छा बताया है, न बुरा।

 सरकार भले ही चल रही है और कैबिनेट के बैठकें भी हो रही हैं, लेकिन नोटबंदी के मामले में तमिलनाडु की सरकार भी पूरी तरह मौन है।

 यहां तक कि राज्य के वित्त मंत्री ने भी इस मामले में कुछ नहीं कहा।

 बेशक, हम इस सबका दोष जयललिता को नहीं दे सकते।

 पूरे देश में जिस तरह से लोकप्रियता की राजनीति चल रही है, उसमें यह हर तरफ हो रहा है।

, नेता अपनी लोकप्रियता के कारण सीधे जनता से जुड़ जाता है, और फिर पार्टी संसदीय राजनीति को निभाने की औपचारिकता भर रह जाती है।

 यह हाल देश के कई दलों का है, जिनमें बस एक बड़ा नेता है और बाकी की अहर्ता इतनी ही है कि वे उस नेता की पसंद है।

 अपनी पसंद के लोगों को मंत्री बनाने या पार्टी पदों पर बिठाने से एक सुविधा यह रहती है कि इससे आप अपनी नीतियों को अच्छे ढंग से नीचे तक लागू कर सकते हैं, पर इसके साथ ही जरूरी है कि पार्टियों और सरकारों में एक स्पष्ट वरिष्ठता क्रम हो, ताकि संकट के समय कोई दुविधा न रहे।

 उम्मीद है कि जयललिता के बाद अब तमिलनाडु से भारतीय राजनीति में एक नई परंपरा शुरू हो सकेगी।

, सौजन्य – हिन्दुस्तान, 06-12-2016।

