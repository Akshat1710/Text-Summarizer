असुरक्षा का साया  (दैनिक जागरण)।

गत 20 जनवरी को पाकिस्तान के बाशा खान विश्वविद्यालय में बर्बर आतंकी हमला हुआ, जिसमें 25 लोगों की मौत हो गई और कई घायल हो गए।

 यह ताजा आतंकी हमला बताता है कि दुनिया के कई हिस्सों में शांति और सुरक्षा के लिहाज से खतरा बदस्तूर कायम है।

 आतंकियों ने हमले के लिए जो दिन चुना उस दिन यानी 20 जनवरी को बाशा खान विश्वविद्यालय के संस्थापक की पुण्यतिथि होती है।

 यह विश्वविद्यालय प्रसिद्ध पश्तून नेता खान अब्दुल गफ्फार खान को समर्पित है, जिनकी मृत्यु 1988 में हुई थी।

 स्थानीय तालिबान आतंकी संगठन ने इस हमले की जिम्मेदारी ली है।

 तालिबान आतंकी ऐसे हमलों से खानों के महाराजा बादशाह खान के अ¨हसा के सिद्धांत और उनकी व्यक्तिगत विरासत को जानबूझकर दूषित कर रहे हैं।

 एक बार फिर जिस तरह से तालिबान के आतंकियों ने शिक्षण संस्थान को हमले के लिए चुना है उससे दिसंबर 2014 में पेशावर में एक मिलिट्री स्कूल पर हुए आतंकी हमले की याद ताजा हो गई है।

, दुर्भाग्यवश 20 जनवरी को ही काबुल में हुए एक आत्मघाती हमले में सात मीडियाकर्मियों की मौत हो गई थी।

 उस हमले की किसी आतंकी संगठन ने जिम्मेदार नहीं ली है।

 हालांकि गत वर्ष अक्टूबर में एक टेलीविजन चैनल के मीडियाकर्मियों के एक समूह पर स्थानीय अफगान तालिबान ने इसी तरह का एक हमला किया था।

 इसी दौरान सुदूर सिंगापुर में स्थानीय पुलिस ने 26 बांग्लादेशी कामगारों को अलकायदा और इस्लामिक स्टेट आइएस के साथ संबंध रखने के आरोप में वहां से निष्कासित कर दिया।

 2016 की शुरुआत में ही आतंकवाद की बेहद डरावनी तस्वीर आई है।

 20 जनवरी तक दुनिया भर में अस्सी ऐसे ¨हसक हमले हुए जिसके तार इस्लामिक आतंकी संगठनों से जुड़े हुए थे।

 इन सभी हमलों में 1222 लोग मारे गए हैं।

 हालांकि पठानकोट एयरबेस पर हुए हमले की प्रकृति अलग होने के कारण उसे इसमें शामिल नहीं किया गया है।

 इसमें आतंकियों के निशाने पर सेना और उसकी सामरिक संपत्ति थी।

 इन ¨हसक आतंकी हमलों के निशान अमेरिका और यूरोप से लेकर अफ्रीका और एशिया के दूसरे हिस्सों में देखे गए हैं।

 पेरिस और जकार्ता या कैलिफोर्निया में हुए कुछ आतंकी हमले इतने भीषण थे कि उनकी याद अभी भी लोगों के मन में है।

 कैलिफोर्निया में एक विवाहित जोड़े ने आइएस की विचारधारा से प्रभावित होकर अपने आसपास के लोगों पर हमला कर दिया।

 सच्चाई यह है कि ऐसे आतंकी हमले भविष्य में भी सभी देशों की सुरक्षा व्यवस्था के सामने चुनौती पेश करते रहेंगे और लोगों की जान लेते रहेंगे।

 यह बड़ी विडंबना है कि ये हमले धर्म की दोषपूर्ण व्याख्या की देन हैं।

 भारत ऐसी चुनौतियों का सामना बीते 25 सालों से कर रहा है।

, पाकिस्तान में कई सरकारें व सेना प्रमुख आए और गए, लेकिन सबने अपने तरीके से इसका समर्थन किया।

 1999 में हुए कारगिल युद्ध और 2008 में हुए मुंबई आतंकवादी हमले उसकी छद्म युद्ध की रणनीति का हिस्सा रहे, जिसका सामना भारतीय सुरक्षा तंत्र ने बहादुरी से किया था।

1राजधानी नई दिल्ली इन दिनों गणतंत्र दिवस समारोह की तैयारियों में व्यस्त है।

 इसे शांतिपूर्वक संपन्न कराने के लिए सुरक्षा बलों की मुस्तैदी साफ नजर आती है।

 एक तरफ लोकतंत्र और गणतंत्र की उमंग और दूसरी तरफ असुरक्षा का भाव।

 ऐसे में एक नागरिक किस तरह अपनी खुशी जाहिर करता है, यह देखने वाली बात होगी।

 2014 के आम चुनावों में मोदी सरकार को निर्णायक बहुमत हासिल हुआ था।

 प्रधानमंत्री ने राष्ट्रीय सुरक्षा तंत्र को मजबूत बनाने और पाकिस्तान नीति को दुरुस्त करने का वादा किया था।

 डॉ. मनमोहन सिंह की पूर्व सरकार की ढुलमुल नीति की काफी आलोचना की गई थी।

 पिछले महीने प्रधानमंत्री नरेंद्र मोदी की अचानक हुई लाहौर यात्र से दोनों देशों के रिश्तों में गर्माहट तो आई, लेकिन आतंकी हमले की आशंका भी बढ़ गई है।

 यहां सवाल है कि क्या पठानकोट हमले की जांच का भी पाकिस्तान वही हश्र करेगा जो उसने मुंबई हमले की जांच का किया।

 लश्कर-ए-तैयबा और जैश-ए-मोहम्मद जैसे आतंकवादी संगठन खुलेआम अपनी गतिविधियों को अंजाम दे रहे हैं।

 उनके आकाओं को गिरफ्तार करने के सिवाय इसके कोई संकेत नहीं मिले हैं कि पाकिस्तान सेना और आइएसआइ इन आतंकी संगठनों का अंत करना चाहती है।

, पठानकोट हमले से जुड़ी दूसरी गुत्थियों सहित पंजाब पुलिस और ड्रग तस्करों की इसमें क्या भूमिका थी।

 इसका जवाब हिजबुल मुजाहिदीन के स्वघोषित मुखिया सैयद सलाहुद्दीन से उगलवाना जरूरी है।

 यह आतंकी सरगना यूनाइटेड जिहादी काउंसिल का प्रमुख भी है।

 इसमें कश्मीर में आजादी की मांग करने वाले विभिन्न अलगाववादी समूहों की भी मौजूदगी है।

 संक्षेप में कहें तो घरेलू, क्षेत्रीय और बाहरी सुरक्षा के घटकों का घालमेल हो जाने से यह मामला काफी गूढ़ बन गया है।

 इसीलिए निष्पक्ष दृष्टिकोण अपनाने की जरूरत है।

 1गणतंत्र दिवस से महज छह दिन पहले 20 जनवरी को कई आतंकी हमले हुए और कई गिरफ्तारियां भी हुईं।

 इसने एक बार फिर भारत के सामने निकट भविष्य में आने वाली आंतरिक सुरक्षा से जुड़ी चुनौतियां के प्रति आगाह किया है।

 सिंगापुर में हुई बांग्लादेशी नागरिकों की गिरफ्तारी से साफ हो गया है कि देशों की सीमाएं कट्टर विचारधारा के फैलाव को नहीं रोक सकतीं।

 पठानकोट हमले ने भारतीय सुरक्षा व्यवस्था में तमाम खामियों को उजागर किया है।

 2611 के मुंबई हमले की जांच में जो कमियां उजागर हुईं थीं, उन्हें अब तक ठीक नहीं किया गया है।

 मसलन केंद्र-राज्य के बीच सुरक्षा के मुद्दे पर समन्वय, सरकार-सेना संबंध, विभिन्न मंत्रलयों के बीच सहयोग, विभिन्न सुरक्षा एजेंसियों के बीच समन्वय, आतंकी हमलों से निपटने की क्षमता, केंद्र स्तर पर आतंकवाद निरोधी निकाय और आतंकी हमलों के दौरान रिपोर्टिग के लिए एक राष्ट्रीय मीडिया प्रोटोकॉल का अब भी अभाव बना हुआ है।

 1यह आसानी से समझ में आ जाता है कि बीते चार दशकों में आतंक और इसके लिए जिम्मेदार विचारधारा की क्या दिशा है।

 इसको यहां तक पहुंचाने में बहुत हद तक सरकारी नीतियां जिम्मेदार हैं।

 पाकिस्तान ने अपनी सुरक्षा नीति के तहत न केवल आतंक को पोषित किया है, बल्कि राज्य और समाज के सैन्यीकरण पर काफी जोर दिया है।

 भारत के लिए गणतंत्र दिवस समारोह संविधान की उन भावनाओं और सिद्धांतों को याद करने का एक सुनहरा अवसर है जिस पर हमारे गणतंत्र की नींव रखी गई है।

 सुरक्षा और हम भारत के लोगों का कल्याण हमारी पहली प्राथमिकता होनी चाहिए।

,  , सौजन्य :- दैनिक जागरण ,25.01.2016,सी उदय भाष्कर (इंस्टीट्यूट फार डिफेंस स्टडीज एंड एनालिसिस के निदेशक रहे हैं)।

