भविष्य के प्रति आश्वस्ति (राष्ट्रीय सहारा )।

अगर 2015-16 की आर्थिक समीक्षा पर उसमें दिए गए आंकड़ों, कही गई बातों, आर्थिक पहलू के विश्लेषण, नीतिगत वक्तव्यों एवं भविष्य के आकलनों को एक साथ मिलाकर विचार करें तो भारत की अर्थव्यस्था को लेकर आत्मविास की भावना प्रबल होती है।

 हालांकि इसमें नियंतण्र मंदी के पड़ने वाले प्रभावों और चुनौतियों को रेखांकित किया गया है, कृषि क्षेत्र की सुस्ती की भी र्चचा है, पर कुल मिलाकर भारत के बेहतर आर्थिक भविष्य की निश्चयात्मक तस्वीर पेश की गई है।

 तो ऐसी समीक्षा को देखने के बाद कौन चिंतित होगा।

, किंतु क्या वाकई यही सच है जो आर्थिक समीक्षा के माध्यम से सरकार ने दिखाने की कोशिश की है।

 इसमें कहा गया है कि भारतीय अर्थव्यवस्था विकास के पथ पर तेजी से कदम बढ़ा रही है, क्योंकि महत्त्वपूर्ण क्षेत्रों में सुधार, राजकोषीय मोर्चे पर विवेकपूर्ण कदमों और मूल्य स्थिरता पर ध्यान केंद्रित करने की बदौलत जो इसकी सामान्य घटनाओं पर वृहत संवेदनशीलता की स्थिति थी, वह कम हो गई है।

 आर्थिक समीक्षा को स्वीकार करें तो उपभोक्ता सामग्रियों के मूल्यों पर संतोषजनक स्थिति और देश में चालू खाते के संतोषजनक स्तर को देखते हुए अगले दो वर्षो में 8 प्रतिशत या उससे भी ज्यादा की विकास दर हासिल करना अब संभव नजर आ रहा है।

 वैसे यदि वर्ष 2016-17 के दौरान आर्थिक विकास दर 7 से लेकर 7.5 प्रतिशत रहने का अनुमान सही साबित होता है, तो 8 प्रतिशत की संभावना को खारिज नहीं किया जा सकता।

 ध्यान रखिए कि वर्ष 2014-15 में 7.2 प्रतिशत और वर्ष 2015-16 में 7.6 प्रतिशत की आर्थिक विकास दर हासिल हुई है।

, इस कारण भारत दुनिया की सबसे तेजी से विकास करने वाली प्रमुख अर्थव्यवस्था बन गया है, तो क्यों हुआ है ऐसा।

 आर्थिक समीक्षा में दावा किया गया है कि भारत में विकास के मोर्चे पर जो तेजी देखी जा रही है, वह मुख्यत: खपत की बदौलत ही संभव हुई है।

 हालांकि व्यवहार में ऐसा दिखता नहीं कि बाजार में मांग की तेजी हो, पर सरकार ने आंकड़ा दिया है तो उसे नकार नहीं सकते।

 वैसे भारत की अर्थव्यवस्था में सेवा क्षेत्र का योगदान अब 60 प्रतिशत से ज्यादा हो गया और सेवा क्षेत्र के विकास की रफ्तार थोड़ी धीमी पड़ गई है।

 दूसरे, कृषि क्षेत्र में भी विकास दर नीचे गई है।

 तो सेवा और कृषि दोनों के कमजोर होने के बावजूद इतनी विकास दर आश्र्चय ही पैदा करती है।

 समीक्षा का मानना है कि विनिर्माण क्षेत्र में तेजी चल रही है।

 आर्थिक समीक्षा में कहा गया है कि विनिर्माण क्षेत्र के प्रदर्शन से औद्योगिक क्षेत्र ने 2015-16 के दौरान उच्चतर वृद्धि दर दर्ज की है।

, सरकार का दावा है कि यह सब औद्योगिक विकास की दृष्टि से अनुकूल वातावरण सृजित करने के लिए सरकार द्वारा उठाए गए कई नीतिगत कदमों के कारण संभव हुआ है।

 सरकार ने अपने नीतिगत कदमों के बारे में कहा है कि मेक इन इंडिया, व्यवसाय करने में सरलता, स्टार्ट अप इंडिया, डिजिटल इंडिया और स्मार्ट सिटी आदि जैसी ऐतिहासिक पहलों से उद्योगों को और प्रोत्साहन मिलेगा।

 यह सच है कि प्रत्यक्ष विदेशी निवेश आने की स्थिति में सुधार हुआ है , जिसका असर हो रहा है।

 तीन ऐसे पहलू हैं; जिन पर देश का ध्यान जाना स्वाभाविक है।

 ये हैं राजकोष की स्थिति, व्यापार की स्थिति और महंगाई।

 राजकोषीय घाटे को सकल घरेलू उत्पाद के 3.9 प्रतिशत के स्तर पर सीमित रखना संभव हुआ है।

 इसके कारण के संदर्भ में समीक्षा कहती है कि बेहतर कर संग्रह, विवेकपूर्ण खर्च प्रबंधन और तेल के घटते मूल्यों की बदौलत सकल कर राजस्व (जीटीआर) के लक्ष्य हासिल कर लिए गए।

 वैसे बेहतर राजकोषीय प्रबंधन का एक संकेतक यह है कि वर्ष 2015-16 में कुल खर्च 17.77 लाख करोड़ रु पये रहने का अनुमान है, जो वर्ष 2014-15 के संशोधित अनुमानों से 5.7 प्रतिशत ज्यादा है।

, वास्तव में चालू वित्त वर्ष के दौरान दिसम्बर 2015 तक संतोषजनक राजकोषीय स्थिति से जुड़े अनेक तय उल्लेखनीय रहे।

अब आएं व्यापार की ओर।

 चालू खाते का घाटा (सीएडी) अप्रैल-सितम्बर, 2015-16 के दौरान सकल घरेलू उत्पाद का 1.4 प्रतिशत रहा।

 इसके एक से डेढ़ प्रतिशत के कम स्तर पर रहने की संभावना है।

 हालांकि अप्रैल से जनवरी के दौरान भारत के निर्यात में बढ़ोतरी दर घटकर 17.6 प्रतिशत रह गई।

 पेट्रोलियम तेल लुब्रीकेंट्स (पीओएल) का आयात कम होने का मुख्य कारण इस वर्ष अभी तक कुल आयात में कमी होना है।

 परिणामस्वरूप 2015-16 के दौरान (अप्रैल-जनवरी) व्यापार घाटा 106.8 बिलियन डॉलर था।

 2014-15 की इसी अवधि के दौरान व्यापार घाटा 119.6 अरब डॉलर था।

 आर्थिक समीक्षा में बताया गया है कि अगले वित्त वर्ष में निर्यात बढ़ने से पहले निर्यात में मंदी अभी कुछ समय जारी रह सकती है।

 2015-16 की पहली छमाही के दौरान भारत की भुगतान संतुलन स्थिति आरामदायक रही है।

, चालू खाता घाटा के कम स्तर के साथ-साथ पूंजी आवक में साधारण बढ़ोतरी से विदेशी मुद्रा का भंडार 2015-16 की पहली छमाही में 10.6 बिलियन अमरीकी डॉलर बढ़ा है।

 5 फरवरी, 2016 को यह 351.5 बिलियन अमेरिकी डॉलर रहा।

अब आएं महंगाई की ओर।

 आर्थिक समीक्षा के अनुसार थोक मूल्य सूचकांक पर आधारित महंगाई दर पिछले एक साल से भी ज्यादा समय से ऋणात्मक स्तर पर रही है।

 उपभोक्ता मूल्य सूचकांक पर आधारित महंगाई दर भी घटकर पिछले कई वर्षो के मुकाबले लगभग आधी रह गई है।

 खुदरा महंगाई दर 4 से 4.5 प्रतिशत रहने का अनुमान लगाया गया है।

 सरकार का दावा है कि विवेकपूर्ण नीतियों और बफर स्टॉक, समय पर अनाजों के वितरण एवं दाल आयात जैसे महंगाई प्रबंधन से आवश्यक वस्तुओं की कीमतों को वर्ष 2015-16 के दौरान नियंतण्रमें रखने में मदद मिली है।

, हालांकि व्यवहार में ऐसी अनेक वस्तुएं हैं, जिनकी कीमतों में कमी नहीं दिखती।

 यह क्यों है, इसकी अलग से समीक्षा की जरूरत है।

 आर्थिक समीक्षा में इसका संकेत किया गया है कि वर्ष की दूसरी छमाही में कुछ आवश्यक खाद्य वस्तुओं की कीमतों में वृद्धि हुई है जिसका निष्कर्ष है कि आपूर्ति प्रबंधन को बेहद समझदारी के साथ जारी रखना होगा।

 इस तरह आर्थिक समीक्षा में अर्थव्यवस्था का जो सिंहावलोकन किया है, उसके अनुसार हम बेहतर भारत की उम्मीद कर सकते हैं।

 किंतु इसने नियंतण्र एवं घरेलू स्तर पर जो चुनौतियां गिनाई हैं, उनके मद्देनजर कठोर परिश्रम करने की आवश्यकता है।

 जिस तरह भविष्य में सुधारों की जरूरत बताई गई है, यदि नहीं हुए, उसके सामने राजनीतिक विभाजन के कारण बाधाएं हुई तो फिर हालात इतनी बेहतर नहीं होंगे जैसा अनुमान लगाया जा रहा है।

सौजन्य: राष्ट्रीय सहारा ,27.02.2016, अवधेश कुमार।

