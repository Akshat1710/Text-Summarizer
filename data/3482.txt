कर प्रोत्साहन व कंपनी कर में कमी से बढ़ेगी गति (बिज़नेस स्टैंडर्ड )।

 =": #0000;"“कर प्रोत्साहन में कमी और सीआईटी में कमी लाना अर्थव्यवस्था की वृद्घि के हित में हैं।

 विश्लेषण के साथ इस बारे में विस्तार से समझा रहे हैं पार्थसारथि शोम “,  वित्त मंत्री अरुण जेटली ने पिछले केंद्रीय बजट में एक विवेकपूर्ण कर नीति की घोषणा की थी।

 उनका इरादा मुख्य कॉर्पोरेट कर (सीआईटी) को घटाकर 25 फीसदी करने का था।

 यह काम वैकल्पिक राजस्व स्रोतों की पहचान के साथ चरणबद्घ ढंग से होना था।

 गत एक जुलाई को सरकार ने आश्वस्त किया कि संबंधित नीतिगत पैकेज पर 45 दिनों में अमल होगा।

 इसकी अब भी प्रतीक्षा है।

 जल्दी ही नए बजट की कवायद शुरू हो जाएगी, ऐसे में इस मामले पर तत्काल ध्यान दिया जाना चाहिए।

, देश की सीआईटी दर में अधिभार और शिक्षा उपकर शामिल हैं और एक करोड़ से कम के करयोग्य मुनाफे पर इसकी दर 30.9 प्रतिशत है।

 जबकि 10 करोड़ से ऊपर के मुनाफे पर यह दर 34.61 फीसदी है।

 विदेशी कंपनियों के लिए यह दर क्रमश: 41.2 फीसदी और 43.26 फीसदी है।

 हालांकि उनको 15 फीसदी का लाभांश वितरण कर नहीं देना होता (इसके अलावा उनको डीडीटी पर अधिभार और शिक्षा उपकर भी नहीं देना होता) जबकि घरेलू कंपनियों को देना होता है।

 ये दरें दुनिया में सबसे अधिक हैं।

 इनकी तुलना केवल अमेरिका (40 फीसदी), अर्जेंटीना (35 फीसदी) और ब्राजील (34 फीसदी) से ही हो सकती है।

 अमेरिका अक्सर कॉर्पोरेट कर सुधार के बारे में बात करता है जबकि अर्जेंटीना निजी आयकर से बहुत कम जुटा पाता है।

, ब्राजील की बात करें तो वहां खपत अथवा उत्पादन कर प्रमुख है।

 इन देशों का कर संग्रह असंगत रूप से सीआईटी की ओर बढ़ रहा है।

 अगर उन देशों को देखा जाए जिनसे भारत निवेश जुटाता है या जहां भारत की पूंजी जाती है तो पता चलता है कि वहां सीआईटी की दर अपेक्षाकृत बेहतर है इनमें ऑस्टे्रलिया (30 फीसदी), जर्मनी (29.65 फीसदी), दक्षिण अफ्रीका (28 फीसदी), बांग्लादेश (27.5 फीसदी), चीन, कोलंबिया और मलेशिया (25 फीसदी), चिली (22.5 फीसदी), रूस, तुर्की और ब्रिटेन (20 फीसदी) और सिंगापुर (17 फीसदी) शामिल हैं।

 ऐसे में भारत की इस दर को 25 फीसदी तक लाने की घोषणा उचित ही है।

, निहायत नेक इरादों के बावजूद 25 फीसदी का लक्ष्य हासिल करने की राह में कई चुनौतियां हैं।

 मौजूदा प्रभावी सीआईटी दर (कॉर्पोरेट आय की तुलना में कितना कर एकत्रित होता है) 23 फीसदी है।

 ऐसे में 30.9 34.61 फीसदी और 23 फीसदी के बीच का अंतर अहम है और मोटे तौर पर कर प्रोत्साहन का प्रतिनिधित्व करता है।

 दूसरा, सीआईटी दर में कमी के बाद 25 फीसदी और 23 फीसदी के बीच कर प्रोत्साहन के समायोजन के लिए बहुत कम गुंजाइश बचेगी।

 तथापि कर प्रोत्साहन की कमी उद्योग जगत के लिए आसान नहीं होगी।

 ऐसे में असल चुनौती है उत्पादक क्षेत्रों को यह यकीन दिलाना कि अपेक्षाकृत कम वृद्घि दर सबके लिए लाभदायक होगी और उस मौजूदा व्यवस्था को खत्म करेगी जिसमें लाभ कुछ खास उद्योगों और सेवा क्षेत्र समूहों की ओर लक्षित हैं।

, मौजूदा कर प्रोत्साहनों को चिह्निïत करना और पूरे परिदृश्य पर नजर डालना आवश्यक है।

 शुरू से देखें तो इसमें कृषि से होने वाली आय, एसईजेड की नई इकाइयां, 100 फीसदी निर्यातोन्मुखी नई इकाइयां और धमार्थ व स्वयंसेवी संगठन शामिल हैं।

 इनमें अगला क्रम औद्योगिक क्षेत्र के बुनियादी विकास का है।

 इसमें राजमार्ग, पुल एवं रेल, जलापूर्ति, जलशोधन, सिंचाई, सफाई, सीवेज, ठोस कचरा, बंदरगाह, विमानतल, अंदरूनी जलमार्ग और अन्य तमाम परियोजनाएं शामिल हैं।

 इसके बाद गैर बुनियादी क्षेत्र आता है।

 मसलन शीतगृह सुविधा, फलों का प्रसंस्करण, संरक्षण और पैकेजिंग, सब्जियां एवं मांस, जैविक रूप से खत्म किए जाने योग्य कचरा, ग्रामीण क्षेत्र के अस्पताल और गैर अपवर्जित क्षेत्र के अस्पताल शामिल हैं।

 इनमें से कुछ को चरणबद्घ ढंग से समाप्त किया जा रहा है शेष को नहीं।

, जो अन्य क्षेत्र कर से बाहर हैं वे हैं विदेशों में स्थित बैंक और सहकारी समितियां जो अधिकांश आर्थिक गतिविधियों में शामिल होती हैं।

 एक अन्य प्रोत्साहन है जिसकी प्रवृत्ति क्षेत्रीय है।

 यह विशेष दर्जा प्राप्त राज्यों और पूर्वोत्तर के राज्यों के लिए है।

 अगर मौजूदा बुनियादी ढांचे की बात करें, फिर चाहे वे राजमार्ग हों, पुल हों, रेलवे हो, अस्पताल हों, सिंचाई, सफाई या सीवेज हो तो लक्षित राज्यों में विकास की स्थिति तत्काल उनकी दुखद स्थिति की कहानी कह देती है।

 प्रोत्साहन कारगर साबित नहीं हुए हैं और उनको जारी रखने से भी क्षेत्र का कोई भला नहीं होने वाला।

 अनुभव यह भी बताते हैं कि बड़े-बड़े स्वयंसेवी संगठन भी करवंचना में शामिल हो सकते हैं, भले ही इस क्षेत्र को पूर्ण वैधता हासिल है।

 निश्चित तौर पर अब वक्त आ गया है कि वे भी नियमित तौर पर राजकोष में योगदान दें।

 कराधान से होने वाले निर्यातोन्मुखी मुनाफे का अपवर्जन अतीत में भी समझदारी भरा साबित नहीं हुआ है।

 फिलहाल तो वह और बेतुका है क्योंकि देश में विदेशी मुद्रा का भंडार है।

  आय अथवा मुनाफे संबंधी कर प्रोत्साहनों ने फिलहाल जो प्रचुर मुनाफा मिल रहा है उसके पक्ष में भी बहुत कम दलील मौजूद हैं।

, अतीत में कर प्रोत्साहनों को समाप्त करना लगभग असंभव रहा है।

 वर्ष 2001 में दसवीं पंचवर्षीय योजना की रिपोर्ट, जिसकी मैंने अध्यक्षता की थी, में उन कर प्रोत्साहनों की विस्तार में चर्चा की गई थी जिनको तत्कालीन वित्त मंत्री यशवंत सिन्हा ने वर्ष 2002 के अपने बजट में हटाने का वादा किया था।

 उन्होंने अपना काम शुरू ही किया था कि उनको विदेश मंत्री बना दिया गया।

 वर्ष 2009 की प्रत्यक्ष कर संहिता में सीआईटी की दर 25 फीसदी रखने और कर प्रोत्साहनों को सुसंगत बनाने की बात कही गई लेकिन यह प्रयास विफल रहा।

 वर्ष 2010 के डीटीसी में 2009 के कई प्रावधानों  का विरेाध था जिन्हें वर्ष 2013 में पुन: शामिल कर लिया गया।

 तत्कालीन वित्त मंत्री पी चिदंबरम के निर्देश पर मैंने वर्ष 2013 के जीएसटी प्रबंधन का काम गहनता से किया।

 मेरा उद्देश्य था सुधार से हुए भटकाव को वापस पटरी पर लाना और यशवंत सिन्हा की संसदीय वित्त समिति की अनुशंसाओं पर सावधानी से विचार करना।

 परंतु यह डीटीसी भी कैबिनेट तक नहीं  पहुंचा।

 सरकार के अंदर और बाहर कर सुधारों को भटकाने वाले लोग प्रभावशाली बने हुए हैं।

 मौजूदा सरकार उनसे निजात पाकर प्रोत्साहनों को खत्म कर पाती है या नहीं यह देखना होगा।

, जब तक कर प्रोत्साहन के विरुद्घ सुनियोजित नीति नहीं आएगी तब तक मुख्य सीआईटी के लिए 25 फीसदी की दर हासिल करना व्यवहार्य नहीं है।

 नए जीएसटी से राजस्व के मोर्चे पर उत्पादकता बढ़ाने में मदद मिल सकती है लेकिन उसकी मदद से जीडीपी में अचानक वृद्घि या राजस्व में तत्काल इजाफा दिखने की संभावना नहीं है।

 ऐसे में कर प्रोत्साहन में गंभीर कटौती आवश्यक है।

 उसके साथ ही कम और समतापूर्ण सीआईटी भी लागू करना होगा।

 इससे आर्थिक विकास को भी गति मिलेगी और अतिरिक्त राजस्व आएगा।

 अगर वित्त मंत्री तीन वर्ष की पूर्व घोषणा के जरिए कर प्रोत्साहन में कमी करते हैं तो वह सीआईटी की 25 फीसदी की घोषित दर हासिल कर सकते हैं।

, सौजन्य:- बिज़नेस स्टैंडर्ड , 14.10.2015, लेखक :- पार्थसारथि शोम।

