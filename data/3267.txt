निर्वासन में न तब्दील हो मतभिन्नता (दैनिक जागरण)।

मैं भारत में शांति और निश्चिंत होकर रहती हूं, ऐसा नहीं है।

 मुझे अभी भी आए दिन धमकियां मिलती रहती हैं।

 मुझे याद है कि कई वर्ष पहले मुझे पश्चिम बंगाल और फिर राजस्थान से बाहर किया गया।

 इसके बाद तत्कालीन सरकार ने मुझे  छल-कपट से देश से बाहर करने की कोशिश की।

 मैं निर्वासित लेखिका थी, जिसके पास न तो कोई दल था, न कोई संगठन।

 था तो बस गिने-चुने लोग, जिनमें कोई मशहूर हस्ती नहीं थी।

 इस विशाल राष्ट्र में सिर्फ मनोबल ही मेरा संबल था।

 मैं प्रेम से इस देश में रहना चाहती थी, फिर भी कुछ नारी विरोधी, झूठे और असहिष्णु कट्टरपंथियों को खुश करने के लिए मुङो भागने को बाध्य किया गया।

 एक समय अपना जीवन बचाने के लिए मैं भारत से भागने को बाध्य अवश्य हुई, लेकिन तमाम बाधा, प्रतिबंध और धमकी के बावजूद मैं लौट आई।

 ऐसा नहीं कि मेरे पास कोई दूसरा विकल्प नहीं था।

 चूंकि इस देश में मुक्त चिंताधारा वाले व्यक्ति को सम्मान मिलता है इसलिए मैं भारत लौटी।

 भारत एक ऐसा देश है जो पड़ोसी देशों के लिए मिसाल है।

 भारत ही इन देशों को यह सिखा सकता है कि स्वाधीनता किसे कहते हैं।

 मुङो यह भी याद है कि करीब 12 वर्ष पहले किस तरह कोलकाता के एक इमाम ने मेरे चेहरे पर कालिख पोतने वाले को 20 हजार रु.ईनाम देने की घोषणा की थी।

 इसके बाद मेरे सिर की कीमत 50 हजार रु.लगाई गई।

 फिर यहां तक कह दिया गया कि मेरा सिर लाने वाले को मुंह मांगी रकम दी जाएगी।

 हाल में केरल मेंआइएस समर्थक ने फेसबुक पर घोषणा की कि मुङो जल्द ही मौत के घाट उतार दिया जाएगा।

 एक बड़े नेता इससे काफी क्षुब्ध हैं कि इस्लाम को लेकर मैं कहां क्या बोल रही हूं।

 उन्होंने संसद में बोल दिया कि इस्लाम के संबंध में मैं कुछ बोलूं तो वह भारतीय मीडिया में प्रकाशित नहीं किया जाए।

 मुङो याद आ गया कि किस तरह मेरी किताब को प्रतिबंधित कर मुङो पश्चिम बंगाल से निर्वासित किया गया था, पत्र-पत्रिकाओं में लिखने पर पाबंदी लगा दी गई और फिर मेगा टीवी सीरियल का प्रसारण नहीं होने दिया गया।

 मुङो भारत से भगाने के पीछे भी वोट बैंक का गणित था।

 दरअसल कट्टरपंथी जैसे ही आंख दिखाते हैं, उनका तुष्टीकरण शुरू हो जाता है।

 कट्टरपंथियों की तुष्टीकरण की राजनीति लोकतंत्र के लिए दरुगध के समान है।

 राजनीति करने वालों को पता नहीं है कि धार्मिक कट्टरपंथी समाज को अंधकार में धकेलना चाहते हैं।

 वे न तो नारी के अधिकार में विश्वास रखते हैं और न ही मानवाधिकार में।

 वे अपने विचार और मत के साथ सहमत नहीं होने वालों को वाक अभिव्यक्ति की स्वतंत्रता देने में भी विश्वास नहीं रखते।

, इस धरती पर सिर्फ मैं ही नहीं और भी कई लेखकों को यातना से गुजरना पड़ रहा है।

 वाक अभिव्यक्ति की आजादी का महत्व अधिकांश लोकतांत्रिक सरकारें भी नहीं समझना चाहतीं।

 कई लोग कहते हैं कि वाक अभिव्यक्ति की भी एक सीमा है और वाक अभिव्यक्ति की आजादी का मतलब किसी की भावनाओं पर आघात करना नहीं होता, लेकिन हमें अक्सर दूसरों की बातों और कार्यो से आघात लगता है।

 हम ऐसे समाज में रहते हैं जहां कई तरह के लोग बसते हैं।

 किसी के विचारों के साथ मेरा विचार नहीं मिलता और उसे यदि भावना पर आघात कहा जाए तो उससे सामना करना हम सभी को आता है।

 सिर्फ इस्लाम को मानने वाले कुछ कट्टर लोग हैं जो अपनी भावना पर हुए आघात को नहीं सहते और चारों ओर अशांति फैलाते हैं।

 यदि लोगों को अपना विचार प्रकट करने की आजादी नहीं हो तो ऐसा लोकतंत्र अर्थहीन हो जाता है।

 किसी की भावना को आघात पहुंचाए बिना समाज नहीं बदला जा सकता।

 यूरोप से गिरजाघर का कुशासन बंद करते वक्त भी काफी लोगों की धार्मिक भावनाओं को ठेस पहुंची थी।

 गैलेलियो और डार्विन के सिद्धांतों से भी लोगों की धार्मिक भावनाओं को ठेस पहुंची थी।

 विज्ञान की मान्यताओं से भी कुछ नामसमझ लोगों की धार्मिक भावनाएं चोटिल हुई थीं।

 यदि यह सोच लिया जाता कि लोगों की धार्मिक भावनाओं को ठेस लगेगी तो फिर तमाम वैज्ञानिक आविष्कार नहीं होते, परिवर्तन नहीं होता और तालाब के पानी की तरह समाज ठहरा रहता।

लोगों को मनभावन बातें कहने के लिए वाक अभिव्यक्ति की आजादी की आवश्यकता नहीं होती।

 वाक अभिव्यक्ति की आजादी ऐसे लोगों के लिए आवश्यक होती है जिनके विचार अन्य लोगों से नहीं मिलते।

 अगर सरकार वाक अभिव्यक्ति की आजादी के पक्ष नहीं होकर इस आजादी का विरोध करने वालों के साथ खड़ी होती है तो वह खुद ही संकट बुलाती है।

 वाक अभिव्यक्ति की आजादी विरोधी एक कानून भारत में प्रतिबंधित हुआ।

 इस काले कानून को रद करने की मांग करने वाले कुछ लोगों के बीच मैं भी थी।

 भारत की नागरिक नहीं होने के बावजूद एक असंवैधानिक कानून के खिलाफ लड़ाई लड़ी और जीती भी।

 इस कानून की वजह से कई बेकसूर लोगों को परेशानी ङोलनी पड़ी थी।

 अभी भी सबको समान दृष्टि से देखने और स्वतंत्र विचारधारा वालों के मानवाधिकार का सम्मान करने को लेकर लोगों की आंखें नहीं खुली हैं।

 सिर्फ भारत में ही नहीं, पूरे विश्व में यह लड़ाई चल रही है।

 यह लड़ाई धर्मो के बीच नहीं, आधुनिक विज्ञान और धर्माधों के बीच है।

 ज्ञान और अज्ञान के बीच है।

 इस लड़ाई में मैं जानती हूं कि मैं किस पक्ष में हूं।

 मैं विपक्ष के मत प्रकाशित करने के अधिकार के पक्ष में हूं, लेकिन उसके विचारों का सम्मान करने के पक्ष में नहीं हूं।

 इसका अर्थ यह नहीं कि कोई सुबह टहलने निकले तो उसे गोली मार दूं या फिर फुटपाथ पर चलते ऐसे व्यक्ति को धारदार हथियार से काट दूं या फिर किसी के विचार इतने अच्छे लगें कि उसे चूम लूं।

 यदि किसी को मेरे विचार पसंद नहीं हैं तो वह शांतिपूर्वक ढंग से इसका विरोध कर सकता है, न कि मेरी हत्या करने की ही कोशिश करे।

 यदि कुछ धार्मिक कट्टरवादी और आतंकी वाक अभिव्यक्ति की आजादी का अर्थ जानते भी हैं तो वे उसे मानते नहीं।

 क्या इस तरह किसी की हत्या कर धर्म को बचाया जा सकता है।

इस धरती पर तमाम ऐसे धर्म और संप्रदाय थे जो आज विलुप्त हो चुके हैं।

 कहां है आज ओलंपिया पहाड़ का वह महान ग्रीक देवता।

 कहां है शक्तिशाली रोमन का नामी ईश्वर।

 कहां है मिस्र के फराओ।

 आज सब इतिहास बन चुके हैं।

 सभी धर्म एक न एक दिन इतिहास बनेंगे।

 उपयोगी नए धर्म आएंगे, तार्किक और विज्ञान प्रेमी लोगों का विश्वास बढ़ेगा।

 सिर्फ स्वस्थ सोच और विचार वाले लोग ही समाज को बदलेंगे।

 कुछ ही लोग होते हैं जो समाज में परिवर्तन लाते हैं।

 आदिकाल से यही चला आ रहा है।

 मैं यही चाहती हूं कि सिर्फ मतभिन्नता की वजह से किसी को भी निर्वासन का दंड न भोगना पड़े और न ही किसी और को मेरे जैसे कष्ट भोगने पड़ें।

, लेखिका :- तसलीम नसरीमा (जानी-मानी साहित्यकार और मानवाधिकारवादी हैं), सौजन्य :- दैनिक जागरण, 01-09-2016।

