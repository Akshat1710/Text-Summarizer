सबसे बुरा था भारत का विभाजन (दैनिक जागरण )।

मेरे घर के लोग और नजदीकी रिश्तेदार अलग देश और अलग संस्कृतियों से हैं।

 मैं सुन्नी हूं।

 मेरी बीवी पंजाबी है।

 इतनी विविधता और समग्रता भारत में ही हो सकती है।

 कुछ पाकिस्तानियों को मेरी बात बुरी लग सकती है, लेकिन सबसे खराब घटना तभी हुई जब इस देश का बंटवारा हुआ और एक मुस्लिम राष्ट्र खड़ा कर दिया गया।

 बाजू का कट जाना क्या होता है, इस दर्द को मैं केवल महसूस कर सकता हूं।

 यह हिंदुस्तान का भी दर्द है, इसे समङिाए।

 यह कैसे हो सकता है कि जिस देश के बाजू कट जाएं और वह उफ भी न करे।

 आज हमारी जो हालत है वह इस बंटवारे के कारण है।

 न हमारे पास गंगा रही न सिंधु नदी, न ब्रम्हपुत्र और न ही डेल्टा।

 जिन्होंने यह किया उन्हें समझना होगा कि जब ऐसा होता है तब रंजो गम भी होते हैं।

 मैं कहूंगा कि हिंदुस्तानियों के साथ ज्यादती हुई है।

 जब मैं अपनी बात कहता हूं तो मुङो इंडियन एजेंट कहा जाता है।

 हम बार-बार मुस्लिम तुष्टीकरण की बात क्यों करते हैं।

 हम उस समय क्यों नहीं कुछ बोले जब सऊदी अरब के शेखों ने मुसलमानों के सबसे बड़े धर्मस्थल मक्का मदीना पर कब्जा कर लिया और किसी ने कुछ कहा भी नहीं।

 कोई आवाज नहीं उठी, क्योंकि उनके पास पैसा है।

 उन्होंने पैगंबर मोहम्मद के घर को बर्बाद कर दिया।

, दुनिया भर में आतंक के नाम पर आज जो कुछ भी दिख रहा है उसकी जननी सऊदी अरब और पाकिस्तान ही हैं।

 911 पर जो हुआ उसकी साजिश के पीछे सऊदी अरब के लोग थे।

 हमले के सूत्रधार पायलट सऊदी अरब के थे।

 लादेन वहीं का था।

 बाद में लादेन और उमर को पाकिस्तान में ही शरण दी गई।

 दुनियाभर के उग्रवाद में कहीं न कहीं यह दोनों ही शामिल हैं।

 सच्चाई से रूबरू होइए।

 सच्चाई यही है।

 दुनिया में अलहुदा नाम का संगठन कट्टर आतंक की तालीम दे रहा है।

 पूरी दुनिया में इसके चालीस हजार सेंटर हैं।

 अमेरिका के कैलिफोर्निया शहर में गोलीबारी करने वाली पाकिस्तानी महिला ने इसी संगठन से तालीम ली थी।

 बेशक हिंदुस्तान को इसके बारे में अभी कुछ भी नहीं मालूम है, लेकिन दुनिया बर्बाद हो रही है।

 आमिर खान को छोड़ दीजिए, जो सामने है जरा उस पर गौर कीजिए।

, मैं बंटवारे की बात कर रहा था।

 आजादी से पहले जब इस देश में चुनाव हुए तो मुंबई से लेकर पटना तक मुस्लिमों ने बड़ी तादाद में मुस्लिम लीग को वोट दिया, लेकिन आज जहां पाकिस्तान है उस इलाके में किसी ने मुस्लिम लीग को वोट नहीं दिया।

 परंतु दुर्भाग्य देखिए आज वहां पाकिस्तान बन गया है।

 जहां कल तक पंजाबी और सिंधी का बोलबाला था, वहां उर्दू थोप दी गई।

 वहां का वाशिंदा न घर का रहा, न घाट का।

 उर्दू का वहां से कोई ताल्लुक नहीं है।

 उर्दू का ताल्लुक बंगाल से है।

 पाकिस्तान से तो उसका कोई लेना-देना ही नहीं है।

 लाहौर राम के बंदे का शहर था।

 रामायण पंजाब की थी।

 उर्दू के नाम पर सिंधी पर पाबंदी लगाई गई।

 आज पाकिस्तान के बलूचिस्तान प्रांत में जो कुछ हो रहा है उसके बारे में हिंदुस्तानियों को न केवल जानना चाहिए, बल्कि दखल भी देना चाहिए।

 मुङो समझ में नहीं आता कि भारत क्यों इस बारे में कुछ नहीं बोलता।

 1यदि हम भारत की बात करें तो सवाल है कि असहिष्णुता पर बात करने वाले लोग तब कहां थे जब कश्मीर से कुछ हिंदू पंडितों को बेघर कर दिया गया।

 वह अपने ही देश में शरणार्थी हो गए।

 मुट्ठी भर पाकिस्तानी कश्मीर में खुला तांडव कर रहे हैं और हम चुपचाप बैठे हैं।

 यह असहिष्णुता किसी को क्यों नहीं दिखती।

 जब मैं सच बोलता हूं तो मैं दक्षिणपंथी कहा जाता हूं।

 एक बात और कहूंगा, जो मुङो बहुत खराब लगती है कि भला मुस्लिम धार्मिक स्थलों में महिलाएं क्यों नहीं जा सकती हैं।

 जब यह आपके देश में हो रहा है तो इसका विरोध क्यों नहीं होता।

 मुङो यह भी समझ में नहीं आता जब औरंगजेब रोड का नाम बदला जाता है तो उसके बोर्ड पर काला पेंट कोई मुसलमान क्यों नहीं लगाता।

 क्यों कोई मुसलमान अपने बच्चों का नाम दारा शिकोह नहीं रखता।

 हम मुसलमानों को अपना घर भी साफ करना चाहिए।

 मुसलमानों के लिए फैशन हो गया है कि वो खुद के मुसलमान होने के लिए अमेरिका को गाली दें।

, यहां मैं यह जरूर कहूंगा कि दादरी में जो कुछ हुआ वह हिंदुस्तान के मुंह पर धब्बा था।

 इसके विरोध में अगर लेखकों और बुद्धिजीवियों ने पुरस्कार वापस किए तो मैं मानता हूं कि उन्होंने गलत नहीं किया।

 वह इसके अलावा और कर भी क्या सकते थे।

 यह उनका हक था, लेकिन यह सवाल भी है कि जब केरल में मुस्लिम कट्टरपंथियों ने एक प्रोफेसर का हाथ काट दिया था, जब पश्चिम बंगाल से तसलीमा नसरीन को निकाल दिया गया था तब यह लोग कहां थे।

 तब कहां थे मार्क्‍सवादी प्रगतिशील साहित्यकार।

 कहां थी अरुंधति रॉय।

 यह समझ लीजिए कि जब तक पाकिस्तान रहेगा भारतवासियों की जिंदगी में अमन-चैन नहीं होगा।

 इसके लिए पाकिस्तान को तोड़ना होगा।

 यकीन मानिए हिंदुस्तान में जितने धर्मो के और जितनी विविधताओं के लोग रहते हैं और यहां की जो फिजां है उसमें यही कहूंगा कि हिंदुस्तान वाले जन्नत में रह रहे हैं।

 अब मैं यह कहना चाहूंगा कि हिंदुस्तान के मुसलमान यह अच्छी तरह से तय कर लें कि यही उनका मुल्क है।

 जब भारत पाकिस्तान से बांग्लादेश की लड़ाई लड़ रहा था तो उस जंग में भारतीय मुसलमानों का रुख किस ओर था, यह आप बखूबी जानते हैं।

 इस बारे में मुङो कुछ नहीं कहना है।

 हां, यह भी तय है कि हिंदुस्तान में न तो हिंदुओं का काम मुसलमानों के बगैर चलना है और न ही मुसलमानों का काम हिंदुओं के बगैर।

 प्यार से गले लगिए और साथ चलिए।

 हिंदुस्तानी मुसलमान यह कबूल करें कि हम सभी के वंशज हिंदू हैं।

,  , सौजन्य :- दैनिक जागरण ,11.12.2015,तारिक फतह (लेखक पाकिस्तानी मूल के कनाडाई सामाजिक चिंतक हैं और यह लेख जागरण फोरम में उनके विचारों का संपादित अंश है)।

