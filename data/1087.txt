संपादकीय : उपभोक्ताओं के हित में सही फैसला (नई दुनिया)।

केंद्र सरकार के उपभोक्ता मामलों के विभाग ने ग्राहकों से होटलों और रेस्तरांओं में वसूले जाने वाले ‘सर्विस चार्ज के बारे में स्पष्टीकरण जारी कर स्वागतयोग्य कदम उठाया है।

 विभाग ने कहा है कि ‘सर्विस चार्ज का भुगतान उपभोक्ताओं की मर्जी पर निर्भर है।

 वे होटल या रेस्तरां की सेवा से प्रसन्न् ना हों, तो इसके भुगतान से इनकार कर सकते हैं।

 यह सरकारी बयान आने के बाद होटलों एवं रेस्तराओं के राष्ट्रीय परिसंघ ने भी सफाई जारी की।

 कहा कि इस शुल्क का भुगतान पूर्णत: स्वैच्छिक है।

, लेकिन ऐसा है, तो इसे बिल में क्यों शामिल किया जाता है।

 कई होटलों की तरफ से कहा गया है कि आगे से वे यह सूचना अपने यहां लगाएंगे कि उनके यहां ‘सर्विस चार्ज लिया जाता है।

 अब यह उपभोक्ताओं पर होगा कि इसके बावजूद वे उनके यहां आएं या नहीं।

 लेकिन यही पेंच है।

 अगर सभी होटल या रेस्तरां ऐसी सूचना लिखकर लगा देंगे, तो एक आम शख्स के पास क्या विकल्प रह जाएगा।

 सरकार को बताना चाहिए कि इन स्थितियों में उपभोक्ताओं के पास शिकायत करने का आसान रास्ता क्या है।

 बेशक उपभोक्ता संरक्षण कानून-1986 के तहत किसी सेवा या खरीदी गई वस्तु से संतुष्ट ना होने पर कोई व्यक्ति उचित उपभोक्ता फोरम में शिकायत कर सकता है।

 लेकिन यह कठिन विकल्प है।

 क्या ये अपेक्षा उचित है कि कुछ रुपयों का सर्विस चार्ज बचाने के लिए कोई व्यक्ति लंबी कानूनी लड़ाई लड़ेगा।

 जबकि ‘सर्विस चार्ज का पूरा मामला एक तरह से सेवाएं देने (चाहे वो कितनी ही घटिया हों) के नाम पर उपभोक्ताओं से पैसे ऐंठना है।

 होटलों या रेस्तरां में टिप देने की परंपरा पुरानी है।

 अंग्रेजी शब्द ‘टिप का उद्गम उस परिपाटी से है, जब लोग होटलों में तत्पर सेवा पाने के लिए (टू इंश्योर प्रॉम्प्ट सर्विस – टिप) वेटर्स को बिल के अलावा रकम का भुगतान करते थे।

 कुछ वर्ष पहले तक भारत में भी यह भुगतान पूरी तरह उपभोक्ताओं की मर्जी पर था।

 अगर वेटर्स बेहतर सेवा ना दें, तो लोग टिप ना देकर अपनी नाराजगी जताते थे।

 लेकिन बाद में होटल और रेस्तरां मालिकों ने इसे बिल का हिस्सा बना दिया।

 आज कुल बिल पर 5 से 20 प्रतिशत तक का ‘सर्विज चार्ज वे उपभोक्ताओं से वसूलते हैं।

 क्या इस रकम का सचमुच वेटर्स में (उनकी तनख्वाह के अलावा) वितरण किया जाता है, यह जानने का आम लोगों के पास कोई जरिया नहीं है।

, फिर यह भी है कि बहुत से लोग ‘सर्विस चार्ज और ‘सर्विस टैक्स का फर्क नहीं समझ पाते।

 वे इस भ्रम में रहते हैं कि बिल में दर्ज ये रकम सरकार के पास जाती है।

 तो इस रूप में ‘सर्विस चार्ज एक तरह का धोखा भी है।

 नागरिकों को ऐसे अनुचित व्यवहार से बचाना सरकार का प्राथमिक दायित्व है।

 उपभोक्ता मामलों के विभाग ने ताजा स्पष्टीकरण से इस दिशा में प्रभावी कदम उठाया है।

 लेकिन ये उद्देश्य पूरा तब होगा, जब उल्लंघन करने वाले होटलरेस्तरां मालिकों पर कड़ी कार्रवाई भी वह सुनिश्चित कर पाएगा।

, सौजन्य – नई दुनिया।

