चीन का दर्शन और चिनफिंग का प्रदर्शन (बिजनेस स्टैंडर्ड)।

चीन फिलहाल आर्थिक स्थिरता कायम करने में कामयाब रहा है लेकिन इस प्रक्रिया में उसे आगे किसी न किसी मोड़ पर थोड़ा कष्टï अवश्य सहना होगा।

 विस्तार से जानकारी दे रहे हैं आकाश प्रकाश , चीन की अर्थव्यवस्था को लेकर सभी निवेशकों को एक बात की तारीफ अवश्य करनी चाहिए कि वहां की राजनीति ने आर्थिक प्रबंधन पर पूरा दबदबा बना रखा है।

 अल्पावधि के राजनीतिक निहितार्थ ही देश के मौजूदा आर्थिक निर्णयों को संचालित कर रहे हैं।

 दीर्घावधि के आर्थिक विचार परिदृश्य से नदारद हैं।

 वहां मौजूदा राजनीतिक हालात की मांग है आर्थिक स्थिरता की।

 यह स्थिति वर्ष 2017 के अंत तक बनी रहेगी।

 कम्युनिस्ट पार्टी की 19वीं कांग्रेस का आयोजन उसी साल होना है।

 उस कांग्रेस में पोलित ब्यूरो का नवीनीकरण होगा और कई अहम नियुक्तियां की जाएंगी।

 वह मौजूदा नेतृत्व के लिए भी परीक्षा की घड़ी होगी।

, पार्टी आलाकमान की राजनीतिक इच्छाशक्ति और संसाधनों को देखा जाए तो कहा जा सकता है कि हकीकत में इस वर्ष आर्थिक स्थिरता कायम रखने में सक्षम है।

 हमने लगातार तीन तिमाही तक 6.7 फीसदी की जीडीपी वृद्घि दर देखी।

 इससे यह सुनिश्चित हुआ कि मंदडिय़ों को अभी इंतजार करना होगा।

 कई आर्थिक संकेतक जहां कमजोर बने हुए हैं और बताते हैं कि आर्थिक गतिविधियां स्थिर नहीं हैं, न ही आर्थिक आंकड़ों में दर्शाया गया सहज सुधार मौजूद है।

 ऋण में सुधार, निवेश में सुधार, परिसंपत्ति बाजार में सुधार और पूंजी के बहिर्गमन में आए धीमेपन आदि ने इन चिंताओं को दूर किया है कि चीन का नेतृत्व अक्षम है और उसका पतन हो सकता है।

, शायद हर कोई वर्ष 2016 की शुरुआत को भूल चुका है।

 उस वक्त चीन की चिंता ने वैश्विक बाजारों को बुरी तरह प्रभावित किया था।

 मंदडिय़े अनुमान जता रहे थे कि चीन की मुद्रा का अवमूल्यन होगा, आर्थिक वृद्धि में गिरावट आएगी और चीन की अर्थव्यवस्था में भुगतान संतुलन का संकट पैदा होगा।

 वैश्विक जिंस कीमतों में गिरावट आई थी और वृद्धि एकदम थम सी गई थी।

 लेकिन फिलहाल लग रहा है कि चीन उस संकट से उबर आया है।

, चीन के नेतृत्व ने हर कीमत पर अर्थव्यवस्था में स्थिरता कायम रखने की जो प्रतिबद्धता दिखाई वह विश्व अर्थव्यवस्था और बाजार दोनों के लिए अल्पावधि के लिहाज से अच्छी खबर है।

 ऐसा लगता नहीं कि अगले एक साल तक चीन का प्रशासन अर्थव्यवस्था पर अपनी पकड़ भी धीमी करेगा।

 अगली कांग्रेस का आयोजन उसी समय होना है।

 ऐसे में अगले एक साल में चीन से किसी झटके की आशंका न के बराबर है।

 वैश्विक वृद्धि के धीमेपन को देखते हुए कहा जा सकता है कि चीन आज भी वैश्विक जीडीपी में किसी अन्य देश की तुलना में अधिक योगदान कर रहा है।

 लंबी अवधि में समस्या आएगी।

 चीन अपनी अर्थव्यवस्था पर भी हमेशा नियंत्रण नहीं कर सकता।

 लंबी अवधि में उसका प्रदर्शन देखना होगा।

 नकदी का बढऩा, पूंजी पर प्रतिफल में कमी, सरकारी क्षेत्र को गठित करना आदि सभी मसले वृद्धि की दृष्टि से अहम हैं।

, लेकिन अगर इनकी लंबे समय तक अनदेखी की जाए तो यह बाद में दिक्कतदेह हो सकता है।

 चीन ने अपने और दुनिया के लिए अल्पावधि में स्थिरता हासिल कर ली है शायद इसकी कीमत उसे बाद में चुकानी पड़े।

 वर्ष 2017 के बाद का पूर्वानुमान इस बात पर निर्भर करता है कि शी चिनफिंग कितने ताकतवर होते हैं और अपनी ताकत का प्रयोग किस प्रकार करते हैं।

 हाल ही में संपन्न पार्टी के छठे पूर्ण सत्र से मिलेजुले संकेत निकले हैं।

 शी चिनफिंग को पूर्ण नेता के रूप में स्वीकार किया गया।

 यह दर्जा तंग श्याओफिंग और च्यांग चेमिन के पास था लेकिन उनके पूर्ववर्ती हू चिंताओं के पास नहीं।

 हालांकि अभी यह पूरी तरह स्पष्ट नहीं है कि क्या शी चीन में वही दर्जा पा सकेंगे जो रूस में पुतिन का है या फिर अपने पूर्ववर्तियों की तरह पांच साल का कार्यकाल और पूरा कर सेवानिवृत्त हो जाएंगे।

 चीन पर नजर रखने वाले इस मुद्दे पर भी बंटे हुए हैं।

 इस बारे में कुछ भी कहना जल्दबाजी होगी।

, शी अपनी बढ़ी हुई शक्ति के साथ क्या कर सकते हैं यह भी अभी अस्पष्ट है।

 पहले पांच साल के कार्यकाल में उनकी प्राथमिकताएं आर्थिक के बजाय राजनीतिक अधिक थीं।

 भ्रष्टाचार से निपटना, समाज के सभी धड़ों पर पार्टी का नियंत्रण बढ़ाना और चीन को वैश्विक शक्ति के रूप में स्थापित करना।

 तेजी के हिमायतियों का कहना है कि पहले पांच साल में उन्होंने अपने लोगों को शीर्ष पर पहुंचाने और अपनी प्रभुता स्थापित करने में लगाए।

 बड़े सुधारों को अंजाम देने के पहले यह आवश्यक था।

 उनको यह भी लगता है कि अगले वर्ष के अंत में 19वीं कांग्रेस के बाद उनके पास इतनी शक्ति होगी कि वे दीर्घावधि की आर्थिक चुनौतियों को हल करने की दिशा में आगे बढ़ सकें।

, शी के भीतर यह इच्छाशक्ति नहीं दिख रही है कि वे अधिक पूंजीवादी व्यवस्था में बाजार के सुचारु परिचालन के क्रम में आर्थिक अस्थिरता को अपरिहार्य मान लें।

 वह अर्थव्यवस्था पर राज्य की शक्ति का नियंत्रण भी कम नहीं होने देना चाहते।

 समस्या यह है कि आर्थिक अस्थिरता की स्वीकार्यता और आर्थिक गतिविधियों में सरकार का कम हस्तक्षेप दोनों होंगे तभी चीन तेज वृद्धि वाले आर्थिक मॉडल की दिशा में बढ़ सकेगा।

 तंग श्याओ फिंग और झू रोंगजी दोनों ही अर्थव्यवस्था पर अपना नियंत्रण कुछ हद तक शिथिल करने में सफल रहे थे वह भी अपनी राजनैतिक शक्ति को अक्षुण्ण रखते हुए।

 वे अर्थव्यवस्था के पुनर्गठन और विकास के दौर में थोड़ा कष्ट सहने को भी तैयार थे।

 वे समझ रहे थे कि देश के लिए वृद्धि का मॉडल बदल चुका था और अर्थव्यवस्था के विभिन्न क्षेत्रों में उत्पादकता बढ़ाने की आवश्यकता थी।

 झू रोंगजी के कार्यकाल में लाखों की तादाद में सरकारी कंपनियों के रोजगार समाप्त हुए।

, शी चिनफिंग ने कोई जोखिम लेने की मंशा नहीं दिखाई है।

 न ही उन्होंने कोई ऐसी आर्थिक समझ दिखाई है जिसके बल पर चीन के विकास मॉडल को बदला जा सके।

 पुराने नेताओं की तरह उन्होंने कोई रचनात्मकता या लचीलापन अथवा दीर्घावधि की समृद्धि को लेकर कोई नजरिया नहीं स्पष्ट किया है।

 उनका ध्यान चीन को विश्व शक्ति के रूप में स्थापित करने पर लगा है।

 यह स्पष्ट नहीं है कि वह चीन को वृद्धि के अगले चक्र में ले जाने वाले कदम उठाएंगे या नहीं हालांकि उनमें ऐसा करने की शक्ति है।

 वर्ष 2017 के बाद इस संदर्भ में चीजें और अधिक स्पष्टï हो चुकी होंगी।

 इससे पता चलता है कि चीन में एक बार फिर एक दूरदर्शी नेतृत्व की आवश्यकता है जो इस विशालकाय देश में सही आर्थिक सुधारों को अंजाम दे सके।

सौजन्य – बिजनेस स्टैंडर्ड।

