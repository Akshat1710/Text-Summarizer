सपनों को हकीकत में बदलने का विज्ञान  (दैनिक भास्कर  )।

सपने देखो,खूब-खूब और बड़े-बड़े सपने देखो’, का आह्वान निःसंदेह सुनने में बहुत रोमांचक और उत्तेजक लगता है, लेकिन ‘भगवद् गीता’ जैसे कर्मवादी ग्रंथ के होते हुए भी जहां देश की सामूहिक चेतना आज भी भाग्य एवं ‘पूर्वजन्म के फल’ के मूलभूत सिद्धांत से संचालित हो रही हो, वहां इस तरह के आह्वान के खतरे भी कम नहीं रहते।

 भारतीय समाज; खासकर युवा वर्ग के अवचेतन में आज जो अनावश्यक बेचैनी महसूस करने की प्रवृत्ति घर कर गई है, उसका एक बड़ा कारण यह भी है।

 शायद इसी तथ्य को ध्यान में रखकर अब आईआईटी और आईआईएम जैसी शीर्ष तकनीकी एवं शिक्षा संस्थाओं को अपने यहां नौकरियों के लिए युवाओं की भर्ती करने वाली कंपनियों को पैकेज बताने का अनुरोध करना पड़ा है।

, दरअसल, सपना देखना बुरा नहीं है।

 जिंदगी में इसकी बड़ी अद्‌भुत भूमिका रही है।

 बुरा है- सपने देखने के विज्ञान को समझ पाना।

 यह ऐसा है मानों पतंग तो आसमान में ऊंचाई पर खूब तेजी से डोल रही है, लेकिन उसकी डोर पतंग उड़ाने वाले के हाथ से छूट चुकी है।

 फिर तो बस एक ही उपाय रह जाता है, ‘देखते हंै कि क्या होता है।

’ यह डोर तर्क की डोर है, यथार्थ की डोर है, जिसके पतंग से जुड़ते ही उस पर उड़ाने वाले का नियंत्रण स्थापित हो जाता है।

 अब कोई डर नहीं।

 है।

 ऐसी स्थिति में ‘हम दोनों’ फिल्म के एक गीत की ये तीन खूबसूरत पंक्तियां हमारे जीवन का दर्शन बन जाती हैं-, जो मिल गया, उसी को मुकद्‌दर समझ लिया।

, जो खो गया, मैं उसको भुलाता चला गया।

, मैं जिंदगी का साथ निभाता चला गया।

, फिर कोई फर्क नहीं पड़ता इससे कि सपने पूरे होते हैं या नहीं।

 तभी जोखिम लेने का साहस आता है।

 तभी अंदर एक जिद पैदा होती है।

 फिर ये दोनों मिलकर सपनों को साकार कर देते हैं।

 सच यह भी है कि ऐसे ही लोगों को सपने देखने का नैसर्गिक हक भी है, क्योंकि यह वह सपना है, दिमाग जिसका खाका बनाता है, कल्पना जिसमें रंग भरती है और कर्म जिसे उकेरता है।

 इस प्रकार तस्वीर पूरी हो जाती है।

 पूरी भी हो, तो कोई बात नहीं।

 सपनों का सिलसिला जारी रहता है।

 बुद्धि फिर से आंखों में एक नया सपना डाल देती है, और जिंदगी का साथ निभता रहता है।

 यहां बेहतर होगा कि हम इसकी उन कुछ मूलभूत बातों को जान लें, जिसके हाथों हम अपने सपने को रचने का काम सौंप सकते हैं।

 पहली बात को मैं ‘चरक संहिता’ में वर्णित एक कथा के माध्यम से कहना चाहूंगा।

 आयुर्वेद के जनक ऋषि चरक ने अपने शिष्यों की अंतिम परीक्षा के लिए उन्हें काम सौंपते हुए कहा, ‘तुम सब जाओ और सूर्यास्त से पहले कोई ऐसी वस्तु लेकर आओ, जो अनुपयोगी हो।

’ सभी शिष्य कुछ कुछ लेकर आए, सिवाय एक के।

 उस परीक्षा में केवल एक वही शिष्य उत्तीर्ण घोषित किया गया, जो खाली हाथ लौटा था।

, यानी कि इस धरती पर कोई भी वस्तु ऐसी नहीं है, जिसका कुछ कुछ उपयोग हो।

 प्रकृति स्वजन्मा है।

 उसके पास फालतू की चीजें बनाने का वक्त नहीं है।

 वह विलक्षण प्रज्ञा से सम्पन्न है, इसलिए तो वह कभी डुप्लीकेट काम भी नहीं करती।

 आप, जी हां आप अद्‌भुत हैं, विशिष्ट हैं, क्योंकि प्रकृति ने सात अरब आबादी वाली इस विशाल दुनिया मंे आप जैसा कोई दूसरा बनाया ही नहीं है।

 वह ऐसा करती ही नहीं है।

, दूसरी बात के रूप में मेरा एक छोटा-सा सवाल है।

 ताश के बावन पत्तों में इक्के का मूल्य सबसे अधिक और उसके ठीक बाद की दुक्की का मूल्य सबसे कम होता है।

 मान लीजिए कि मैं ताश की गड्‌डी से पान की एक दुक्की निकालकर आपको शेष इक्यावन पत्ते दे-दूं, तो क्या आप ताश का खेल खेल सकेंगे।

 आपके कहें कि पत्ते तो बावन ही होने चाहिए तो मैं आपको पान का इक्का, जो सबसे बड़ा है, देता हूं।

 अब।

 ठीक है, आपको खेल के लिए दुक्की ही चाहिए।

 मैं आपको ईंट की दुक्की देता हूं।

 आप झुंझला उठेंगे, और गुस्से में बोलेंगे कि ‘देना है, तो पान की वह दुक्की ी दो।

 अन्यथा लो सम्हालो अपने ये बाकी पत्ते।

’ तो अगली बात यह हुई कि हममें यह विश्वास होना चाहिए और पूरे गर्व के साथ होना चाहिए कि ‘कोई बात नहीं।

 मैं पान की दुक्की ही सही, लेकिन मैं जानता हूं कि मेरे बिना इस दुनिया का खेल नहीं चल सकता।

 मैं भी जरूरी हूं इस विराट पुरुष की संरचना को पूर्ण करने के लिए, उसे सजाने-संवारने के लिए।

 मैं भी कुछ हूं।

, हमारी चेतना में इन दोनों तत्वों के आत्मसात होते ही मस्तिष्क से आशंका के तत्व धीरे-धीरे निष्कासित होने लगते है।

 यह आशंका ही मूलतः वह घुन है, जो हमारे ऊर्जा के चारों स्रोतों- शारीरिक, मानसिक, भावनात्मक एवं आध्यात्मिक, चैनलों को केवल कमजोर ही नहीं करती, बल्कि उन्हें छितरा-छितराकर उनके एक बिंदु पर केंद्रित होकर निश्चित दिशा में अग्रसर होने की संभावना को धूमिल कर देती है।

 यहीं से सपनों के चकनाचूर तक हो जाने की शुरुआत हो जाती है।

, बेशक सपनों की भी अपनी एक ताकत होती है, एक जबर्दस्त ताकत, लेकिन उसकी यह शक्ति निर्भर इस बात पर करती है कि उस सपने की नींव क्या है।

 यह इन चार धरातलों में किसी एक पर या इनमें से कई के मिश्रण से बने धरातल पर भी।

 ये धरातल हैं- कल्पना, आकर्षण, इच्छा और क्षमता।

 ये चारों धरातल उसके ठोसता के क्रम में हैं।

 विशुद्ध कल्पना पर खड़े सपने वैसे ही होते है, जैसे कोई ताकतवर आदमी पानी पर खड़ा हो।

 आकर्षण की जमीन दलदली होती है और इच्छा की रेतीली।

 लेकिन क्षमता का तल चट्‌टानी तल होता है।

 इस पर खड़ा व्यक्ति डगमगाता नहीं है।

, जाहिर है कि यदि हमारे सपनों को आकार देने वाले के हाथ में क्षमता की कूंची है, तो उसके सच होने की गंुजाइश सबसे अधिक होगी।

 यदि यह सच नहीं भी हो सकेगा, तो यह कूंची ऐसा कुछ कुछ जरूर रच जाएगी, जिसका इस्तेमाल अगले सपने को साकार करने में किया जा सकेगा, इसलिए सपने देखने की दृष्टि मुझे कलाम साहब का यह आह्वान स्वप्न देखने के विज्ञान के अधिक करीब मालूम पड़ता है कि ‘सपने देखो, लेकिन दिन में खुली आंखों से।

’ यानी कि अपनी इच्छा को ही अपनी क्षमता मानकर सपने देखना बंद करो।

 कल्पना को भी अपने सपनों की मां मत बनाओ।

 ही आकर्षण को।

 हमारे सपनों की जननी होनी चाहिए हमारी क्षमताएं।

 और होना चाहिए अपनी क्षमता के प्रति गर्व तथा आत्मविश्वास का यह भाव ‘कोई बात नहीं।

 मैं दुक्की ही सही, लेकिन हूं खेल का अनिवार्य हिस्सा।

’ फिर देखिए कि आंखों में तैरते हुए सपने कैसे जमीन पर नहीं उतरते।

 वे उतरेंगे ही।

,  , सौजन्य :-दैनिक भास्कर  ,11.01.2016,विजय अग्रवाल।

