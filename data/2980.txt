उत्तर सत्य, राष्ट्रवाद और हिंसा (राष्ट्रीय सहारा)।

अजय तिवारी।

मैं सचमुच इस बात से पीड़ित हूं कि कई ‘‘मशहूर’ लोग मेरी देशभक्ति पर संदेह कर रहे हैं।

 मैं दो बातें साफ कर देना चाहती हूं।

 एक तो वे राष्ट्रवाद की मेरी अवधारणा को नहीं समझते, दूसरे छात्रों का यह अभियान राजनीतिक नहीं है।

 यह तो छात्रों और शिक्षा परिसरों को हिंसा से मुक्त रखने के लिए है।

 इससे कोई मतलब नहीं कि यह खतरा किस संगठन से आया है।

 कोई किसी को बलात्कार की धमकी नहीं दे सकता।

 इससे कोई फर्क नहीं पड़ता कि वह कहां से आया और उसकी पृष्ठभूमि क्या है।

’ ये शब्द करगिल शहीद कैप्टन मनदीप सिंह की बेटी गुरमेहर कौर के हैं।

 गुरमेहर दिल्ली विविद्यालय के लेडी श्रीराम कॉलेज की छात्रा हैं।

 1999 पिता की शहादत के समय वह दो वर्ष की छोटी-सी बच्ची थी।

 आज वह बीस वर्ष की युवती हैं और एक देशभक्त शहीद की बेटी की हैसियत से अपने देश, समाज और विविद्यालय के माहौल पर जागरूक होकर सोचती हैं।

 रामजस कॉलेज में अभिव्यक्ति के आजादी के लिए अंग्रेजी विभाग द्वारा आयोजित विचारगोष्ठी में जेएनयू छात्र उमर खालिद को बुलाये जाने के विरोध में अखिल भारतीय विद्यार्थी परिषद ने हमला करके अनेक विद्यार्थियों और अध्यापकों को घायल कर दिया, जिसका प्रतिवाद करते हुए गुरमेहर ने फेसबुक पर एक चित्र लगाया-‘‘मैं दिल्ली यूनिवर्सिटी की छात्रा हूं।

 मैं एबीवीपी से नहीं डरती।

 मैं अकेली ही हूं।

 भारत का प्रत्येक विद्यार्थी मेरे साथ है।

 स्टूडेंट अगेंस्ट एबीवीपी।

’ बस, फिर क्या था।

 समर्थन और विरोध की लहर चल पड़ी।

 विरोध करने वाले कइयों ने मार डालने व बलात्कार कर देने की धमकी दी।

इस घटनाक्रम से यह जाहिर होता है कि मर्यादा, शालीनता और शिष्टाचार का राजनीतिक संस्कृति में पूर्ण अभाव हो चला है।

 एक तरफ ‘‘अभिव्यक्ति की आजादी’ और दूसरी तरफ ‘‘राष्ट्रवाद’ के बीच तलवारें खींच गयी हैं और अपने पक्ष के औचित्य के सिवा कोई सत्य नहीं बचा है, ऐसे में गुरमेहर जैसी युवती के लिए हम कैसा शैक्षणिक वातावरण दे रहे हैं, जिसमें उसके एक विचार के बदले उसके शहीद पिता को लांछित करने से लेकर उसके अस्तित्व को अपमानित करने तक हर प्रकार की धमकी दी जा रही है।

 क्या सत्ता द्वारा समर्थित ‘‘राष्ट्रवाद’ के आगे राष्ट्र के लिए (युद्ध में) शहीद सैनिक का देशप्रेम तुच्छ हो गया है।

 क्या यह संयोग है कि गुरमेहर के पक्ष में बोलने वालों में सत्तापक्ष का एक भी राजनीतिज्ञ या ‘‘सेलेब्रिटी’ नहीं है।

 गुरमेहर को ‘‘भड़कावे का शिकार’ और ‘‘राजनीतिक मोहरा’ कहने वालों में कोई भी यह मानने को तैयार नहीं है कि अभिव्यक्ति की आजादी सचमुच कोई सरोकार हो सकता है।

यह भी सच है कि अभिव्यक्ति की आजादी के नाम पर कश्मीर की आजादी का समर्थन करने वाले भी अनेक लोग हैं।

 आज के सरगर्म वातावरण में ‘‘अभिव्यक्ति की आजादी’ को ‘‘कश्मीर की आजादी’ से मिला देने के खतरे जगजाहिर हैं।

 तब यह आसान हो जाता है कि ‘‘अभिव्यक्ति’ को ‘‘देशद्रोह’ का नाम दे दिया जाए।

 इस तरह, पूर्वग्रहित धारणा को वास्तविक सत्य की जगह प्रस्तुत करके राजनीतिक लक्ष्य सिद्ध किया जाता है, भले ही इस कार्रवाई से लोकतंत्र की ही बलि चढ़ जाए।

 यह भी उल्लेख करने की बात है कि अपने राजनीतिक प्रभुत्व-क्षेत्र में विरोधी विचारों को अवरुद्ध करने के प्रयास प्राय: सभी ओर से होते हैं।

 जेएनयू में यदि ‘‘भारत तेरे टुकड़े होंगे’ कहने वाले बाहरी तत्व जा सकते हैं तो अपनी बात कहने सुब्रमण्यम स्वामी और बाबा रामदेव क्यों नहीं जा सकते।

 यदि यह व्यवहार उचित है तो रामजस कॉलेज में उमर खालिद और शेहला रशीद के जाने का विरोध क्यों अनुचित है।

इसमें संदेह नहीं कि जेएनयू में विरोध हिंसक कार्यवाही के रूप में नहीं था।

 दिल्ली विविद्यालय में उसने आक्रमण और हिंसा का रूप लिया।

 यह भी सही है कि सत्ता के संरक्षण से एबीवीपी संघ राजनीतिक के अग्रदल की तरह लगभग हर जगह हिंसक दखलअंदाजी करता है।

 इंदौर में प्रोफेसर सबरवाल की हत्या से लेकर रामजस कॉलेज में हिंसा तक एक नियमित श्रृंखला दिखायी देती है।

 इस बात से क्षुब्ध होकर परिसरों और शैक्षणिक वातावरण की रक्षा के लिए चिंतित होने वाले बहुत से विद्यार्थी हैं।

 अपने पशुबल या सत्तामद से उन सबको दबा देने की भावना न हमारे लोकतंत्र के अनुकूल है, न भारतीय संस्कृति और राष्ट्रीय परम्परा के।

 विरोधी विचारों के प्रति सहिष्णुता हमारे शास्त्रार्थ की परंपरा का आधार है, अनेक परस्पर भिन्न मतों-विासों-संस्कृतियों के सह अस्तित्व पर हमारी आधुनिक राष्ट्रीयता का निर्माण हुआ है और लोकतंत्र का अर्थ ‘‘बहुमत’ (बहुसंख्यक।

) का दबदबा नहीं, बल्कि प्रत्येक विचार और अस्तित्व का सम्मान एवं सुरक्षा है।

इस दृष्टि से जेएनयू में रामदेव-सुब्रमण्यम स्वामी पर रोक उतना ही गलत है, जितना दिल्ली विविद्यालय में उमर-सेहला का विरोध।

 इस विरोध में हिंसा की भूमिका और बलात्कार की धमकी राजनीति को सीधे अपराध में बदल देने की कार्रवाई है।

 संभवत: इसी लिए पूर्व सैनिक गुरमेहर के माध्यम से भारतीय समाज की मर्यादा के पक्ष में मुखर हो उठे हैं।

 जिस समय केंद्रीय मंत्री वैंकेया नायडु और किरन रिजिजू गुरमेहर को देशद्रोही बदा रहे हैं, क्योंकि उसने कहा, उसके पिता की हत्या पाकिस्तान ने नहीं, युद्ध ने की है, उसी समय कर्नल कुलदीप सिंह ग्रेवाल और तेजिन्दर सिंह बाजवा (दोनों अवकाश प्राप्त) यह संदेश दे रहे हैं कि देश की किसी भी बेटी को बलात्कार की धमकी मिले तो हम उस अपराधी को अंजाम तक पहुंचाएंगे वरना कोई भी बहन-बेटी सुरक्षित नहीं रहेंगी।

 क्या ‘‘सेना’ को देशभक्ति का मुखौटा बनाकर राजनीति करने की संभावना खत्म हो गयी।

 क्या राजनीतिज्ञों के मुकाबले सैनिकों ने अपनी मनुष्यता को देशभक्ति के रूप में प्रस्तुत करके कोई उदाहरण नहीं पेश किया है।

 क्या अपने विास को ही ‘‘सत्य’ मानने वाले पूर्वाग्रह की जगह सामाजिक-मानविय संबंधों और मूल्यों को विासी बनाने की जरूरत पेश नहीं होती।

 यह आज के सारे राजनीतिक विमर्श के लिए एक निर्णायक प्रश्न है।

, सौजन्य- राष्ट्रीय सहारा।

