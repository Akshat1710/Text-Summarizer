ढर्रे से हटकर बने (राष्ट्रीय सहारा)।

विमुद्रीकरण ने वित्त मंत्री के लिए र्ढे से हटकर सोचने के हालात पैदा कर दिए हैं।

 अर्थव्यवस्था में मांग पैदा करने के साथ-साथ वह कराधार बढ़ाने, कॉरपोरेट करों में कमी करने, औद्योगिक क्षेत्रमें क्षेत्रवार बढ़ावे पर ध्यान केंद्रित करने के साथ ही विभिन्न सामाजिक-आर्थिक तकाजों को नया आयाम देने की दिशा में सोच सकते हैं।

 इन जरूरी उपायों से अर्थव्यवस्था में दीर्घकालिक, टिकाऊ और मजबूत वृद्धि हो सकेगी।

 विभिन्न औद्योगिक और सामाजिक-आर्थिक क्षेत्रों में सुधारों के साथ काले धन को हतोत्साहित किया जाना भी एक महत्त्वपूर्ण पहलू होना चाहिए।

 वित्त मंत्री को सुनिश्चित करना होगा कि आर्थिक वृद्धि में स्थिरता के साथ रोजकोषीय परिदृश्य भी नियंतण्रमें रहे।

 उम्मीद है कि जीएसटी नियत समय के भीतर क्रियान्वित होगा।

 बैंकिंग क्षेत्र में सुधार तथा ढांचागत विकास के मामलों में भी ज्यादा से ज्यादा ध्यान केंद्रित किया जा सकेगा।

 कृषि क्षेत्र में सार्वजनिक निवेश बढ़ाया जाना चाहिए।

 उच्च वृद्धि दर बनाए रखने के लिए कृषि का विकास एक जरूरी शर्त है।

 न केवल उच्च वृद्धिदर बल्कि लोगों का जीवन स्तर ऊंचा करने तथा कृषि क्षेत्रपर निर्भर जनसंख्या के बड़े हिस्से की गरीबी दूर करने के लिए भी कृषि क्षेत्रका विकास आवश्यक है।

 अभी कुल बजट परिव्यय का 2-3% कृषि पर व्यय होता है, जिसे बढ़ाकर कम से कम 5-6% किया जाना चाहिए।

 मेक इन इंडिया कार्यक्रम को परिणामोन्मुखी तरीके से लागू करके औद्योगिक क्षेत्र में नये सिरे से जान फूंकी जानी चाहिए।

 औद्योगिक क्षेत्रविशेषकर लघु एवं मध्यम क्षेत्र को सस्ता ऋण मुहैया कराया जाना चाहिए।

 बैंकों के बेस रेट से 2% कम दर पर ऋण मुहैया कराने के साथ ही इस क्षेत्र के लिए कच्चे माल पर कस्टम शुल्क में कमी लाकर आदान लागतों में कमी लाईजानी चाहिए।

गैर-कर उपायों के जरिए राजस्व बढ़ाने पर जोर रहना चाहिए।

 सार्वजनिक क्षेत्र के बैंकों और बीमा कंपनियों में विनिवेश, सार्वजनिक क्षेत्रकी रुग्ण इकाइयों की संपत्तियों के निबटान और सब्सिडी को युक्ति-संगत बनाने जैसे उपाय किए जाने चाहिए।

 कर-ढांचा भी तार्किक व सरल बनाया जाए।

 व्यक्तिगत आयकर 10 से कम करके 5%; कॉरपोरेट लाभांश वितरण कर मौजूदा 15 (उपकर तथा शिक्षा उपकर छोड़कर) से घटाकर 10% तथा न्यूनतम वैकल्पिक कर मौजूदा 18.5% (उपकर तथा शिक्षा कर छोड़कर) से कम करके 15% किया जाना चाहिए।

 कॉरपोरेट कर की दर 25% से ज्यादा नहीं होनी चाहिए।

 गौरतलब है कि अधिकांश अर्थव्यवस्थाओं में कॉरपोरेट कर की दर नीची रहती हैं।

 कॉरपोरेट दर की नीची दर कारोबारी धारणाओं और उत्पादन संभावनाओं को पुष्ट करेगी जिससे रोजगार के अवसर बढ़ेंगे।

 कराधार को व्यापक बनाए जाने से कर-राजस्व में बढ़ोतरी होगी और सामाजिक व ढांचागत परिव्यय में इजाफा होगा।

 आयकर में छूट की मौजूदा सीमा को 2 लाख से बढ़ाकर 5 लाखकिया जाना चाहिए।

 इससे वेतनभोगी वर्ग को खासा लाभ होगा।

 अर्थव्यवस्था में बचत के स्तर को भी बढ़ाया जाना चाहिए।

 धारा 80सी के तहत मिली 1.5 लाख तक की छूट को बढ़ाकर कम से कम 2 लाखतो किया ही जाना चाहिए ताकि अर्थव्यवस्था में बचत को बढ़ावा मिल सके।

 जीएसटी का क्रियान्वयन होने से साझा बाजार उभर सकेगा जिससे माल परिवहन पर खर्च कम होगा।

 साथ ही, जटिल कर पण्राली के दुष्प्रभावों से भी निजात मिल सकेगी।

 जीएसटी लागू होने पर यकीनन कारोबारी माहौल बेहतर होगा।

 रोजगार के अवसर बढ़ेंगे।

 कारोबारी माहौल सुधरना जरूरी है।

 भारत अभी इस लिहाज से विश्व बैंक की सूची में 190 देशों में 130वें स्थान पर है।

 जीएसटी के लागू होने से भारत की स्थिति बेहतर हो सकेगी।

 जीएसटी से श्रम कानूनों और भूमि अधिग्रहण जैसे अन्य कारकों में सुधार लाया जाना भी जरूरी है।

 निर्यात बढ़ाने के लिए वित्तीय प्रोत्साहन जरूरी हैं।

 विभिन्न सुधारात्मक उपायों को परिणामोन्मुख बनाने के लिए शोध एवं विकास को प्रोत्साहन आवश्यक है।

 खासकर मेक इन इंडिया सरीखे महत्त्वाकांक्षी कार्यक्रम के सफल क्रियान्वयन के लिए शोध एवं विकास को खासी तरजीह देनी होगी।

 सामाजिक-आर्थिक विकास और नैगम सामाजिक परिव्यय नये कंपनी कानून, 2013 के तहत लाया जाना चाहिए।

 ऊर्जा क्षेत्रमें उत्पादन बढ़ाने के लिए धारा 801ए के तहत प्राप्त कर लाभ की अवधि पांच साल के लिए और बढ़ाईजानी चाहिए।

 कौशल विकास के लिए ज्यादा से ज्यादा व्यावसायिक प्रशिक्षण संस्थान खोले जाने चाहिए।

 शिक्षा नीति पर भी नये सिरे से गौर किया जाए ताकि कौशल विकास कार्यक्रम के लिए शिक्षा क्षेत्रअच्छा आधार साबित हो सके।

 ढांचागत क्षेत्रके विकास पर और ज्यादा ध्यान देना होगा।

 सड़क, रेल, पत्तन, नागरिक उड्डयन की गुणवत्ता बढ़ाने पर जोर देना होगा।

 ऊर्जा क्षेत्र में आयात पर निर्भरता को कम से कम करने पर ध्यान केंद्रित करना होगा।

घरेलू मांग बढ़ाने को तवज्जो देनी होगी।

 कहना न होगा की मांग कम रहने पर अर्थव्यवस्था में विकास का पहिया ठहर जाता है।

 रोजगार अवसर प्रभावित होते हैं।

 कर ढांचे को युक्तिसंगत बनाकर लोगों के पास खर्च करने लायक आय का स्तर बढ़ाया जा सकता है, जिससे उनकी ओर से मांग में इजाफा होगा।

 परिणामस्वरूप आर्थिक गतिविधियां बढ़ेंगी।

 ऋण की लागत को तार्किक बनाया जाना जरूरी है।

 ऊंची ब्याज दर से उपभोग और निवेशी की मांग प्रभावित हो रही है।

 नतीजतन, औद्योगिक वृद्धिकी दर को झटका लगा है।

 जरूरी है कि बैंकों तथा वित्तीय संस्थानों को आवधिक ऋणों पर एक साल के लिए किस्तों को टालने की अनुमति दी जानी चाहिए।

 अलबत्ता, इस दौरान ब्याज वसूला जा सकता है।

 संक्षेप में कहें तो यह मौका है, जब अर्थव्यवस्था के टिकाऊ और रोजगारोन्मुख विकास हासिल करने की गरज से समुचित उपाय किएजा सकते हैं।

(लेखक पीएचडी चैंबर के मुख्य अर्थशास्त्री हैं)।

– डॉ. एसपी शर्मा।

सौजन्य – राष्ट्रीय सहारा।

