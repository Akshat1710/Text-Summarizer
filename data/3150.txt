चुप्पी की महामारी (नवभारत टाइम्स)।

मोटापा, टीबी, कैंसर और डायबीटीज जैसी बीमारियों को पीछे छोड़ते हुए डिप्रेशन देश में नई महामारी की तरह उभर रहा है।

 रिपोर्ट है कि देश के हर बीसवें व्यक्ति में से एक इसका शिकार है।

 साल 2015 में डिप्रेशन के 3.35 करोड़ नए मरीजों ने पर्चे कटवाए थे, जबकि बीते साल इस संख्या में 11 लाख यानी 14 फीसदी नए मरीजों का इजाफा हुआ है।

 बेंगलुरु के नैशनल इंस्टीट्यूट ऑफ मेंटल हेल्थ एंड न्यूरॉसायेंसेस के सर्वे में भारत में अवसाद की स्थिति को लेकर रिपोर्ट जारी की गई है, लेकिन यह भी कहा गया है कि मरीजों की संख्या इससे कहीं ज्यादा हो सकती है, क्योंकि इसमें वही लोग दर्ज हो पाए हैं, जिनका मनोचिकित्सकों ने दवा का पर्चा काटा।

, इस सर्वे से यह तथ्य भी स्थापित हो रहा है कि लोग अब डिप्रेशन को कोने में धकेलने के बजाय डॉक्टर से संपर्क करने लगे हैं।

 चुप्पी के प्रति लोग जागरूक हुए हैं और घर या रिश्तेदारी में अगर किसी में ऐसा कोई लक्षण दिखाई दे रहा है तो उसके इलाज के बारे में सोचा जा रहा है।

 इस रिपोर्ट से यह बात भी सामने आई है कि देश में मनोचिकित्सकों की संख्या बढ़ी है।

 वैसे, विकराल होती इस समस्या से निपटने के लिए सरकार के पास कोई खास प्लान नहीं है।

 देश भर में मनोचिकित्सा के सरकारी सेंटर्स की बात करें तो उनकी संख्या अभी पचास को भी पार नहीं कर पाई है।

 इसमें पंजाब, नगालैंड, दिल्ली और गोवा जैसे राज्यों में महज एक-एक सरकारी चिकित्सा केंद्र है।

, सरकारी और प्राइवेट, दोनों को मिलाकर मनोचिकित्सा के अस्पतालों की संख्या देश भर में हजार के पार नहीं जाती।

 जबकि अमेरिका और जर्मनी जैसे विकसित देशों में डिप्रेशन से निपटने के लिए व्यापक इंतजाम तो है ही, समय-समय पर ऐसे सरकारी कार्यक्रम भी चलाए जाते हैं जिससे लोगों को राहत मिल सके।

 वैसे डिप्रेशन ने सिर्फ भारत ही नहीं, पूरी दुनिया की नाक में दम कर रखा है।

 इस महामारी के बारे में दुनिया भर के लोगों को ज्यादा से ज्यादा जागरूक करने के लिए विश्व स्वास्थ्य संगठन ने भी कमर कस ली है।

 उसके मुताबिक इस वक्त दुनिया में 35 करोड़ से भी ज्यादा लोग इसके शिकार हैं।

 इस साल वर्ल्ड हेल्थ डे की थीम डिप्रेशन ही है।

, सौजन्य- नवभारत टाइम्स।

