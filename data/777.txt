दक्षिणपंथ की आंधी (राष्ट्रीय सहारा)।

यूरोप दुनियाभर में सहिष्णुता, सेकुलरवाद और बहुलतावाद का प्रतीक माना जाता है।

 मनुष्यता के गुलाबी सपनों को मूर्तरूप देनेवाला महाद्वीप जो दुनियाभर के लोगों को लुभाता था।

 28 देशों का यूरोपीय महासंघ तो वैश्वीकरण की ओर बढ़ते कदमों की जीती जागती मिसाल है।

 वहां हर दिशा से आनेवाले विचारों और हर देश से आनेवाले लोगों का स्वागत होता है।

 लेकिन डोनाल्ड ट्रंप के अमेरिकी राजनीति में उदय और राष्ट्रपति चुनाव में जीत का असर यूरोप पर भी पड़ा है और वहां उग्रराष्ट्रवादी और दक्षिणपंथी ताकतों की आंधी चल पड़ी है।

 सभी देशों में इस्लाम फोबिया और मुस्लिम आतंकवाद का विरोध छा गया है।

 इसने यूरोप के परंपरागत राजनीतिक समीकरण उलट-पुलट कर दिए हैं।

 पहले ज्यादातर देशों में दो ही प्रमुख पार्टयिां होती थीं- लेबर और कंजरवेटीव।

 अब हर देश में नव राष्ट्रवादी पार्टयिां उभर रही हैं और जीत की तरफ बढ़ रही हैं।

 आखिर उदार यूरोप क्यों असहिष्णु और अनुदार हो रहा है ।

यूरोप के कई देशों में ऐसी पार्टयिों का प्रभाव बढ़ रहा है, जो यूरोपीय संघ के खिलाफ हैं और इस्लामी आतंकवाद से लोहा लेने और शरणार्थियों की गंभीर समस्या से निपटने का दावा करती हैं।

 विश्लेषकों को ऐसा लग रहा है कि इन देशों में ट्रंप के वैचारिक हमशक्ल पैदा हो गए हैं।

 अभी तक पश्चिमी देश ग्लोबलाइजेशन के पैरोकार थे मगर बढ़ती असमानता और घटते रोजगारों के कारण ग्लोबलाइजेशन के खिलाफ माहौल पैदा हुआ है और फिर राष्ट्रवाद मजबूत हो रहा है।

 यूरोपीय संघ 28 देशों का महासंघ भले ही बन गया हो, इन देशों की राष्ट्रीयता भावना खत्म नहीं हुई है।

 ब्रिटेन के जनमत संग्रह में यूरोपीय महासंघ से निकलने का फैसला इसकी शुरुआत था।

 अब यूरोपीय महासंघ के देशों की जनता ट्रंप के अमेरिका फॉरेस्ट की तर्ज पर अपने देशों के हितों को प्रमुखता दे रही है।

 वहां ऐसे नेता उभर रहे हैं, जो अपने देशों की बहुसंख्यक जनता हितों की रक्षा करने की हरसंभव कोशिश कर रहे हैं।

 ग्लोबलाइजेशन की प्रतिक्रिया और बढ़ते मुस्लिम विरोध के कारण यूरोप के कई प्रमुख देशों में दक्षिणपंथ की हवा जोरों पर थी मगर मध्यपूर्व से बड़े पैमाने पर आए मुस्लिम शरणार्थियों समस्या ने उसे आंधी बना दिया है।

 स्वीडन, नीदरलैंड, फ्रांस, इटली, हंगरी, आस्ट्रिया, ग्रीस आदि देश इस्लामोफोबिया के चपेट में हैं।

अगले साल मार्च में नीदरलैंड में चुनाव होने हैं।

 वहां की घोर-दक्षिणपंथी ‘‘फ्रीडम पार्टी’ (पीवीवी) को संसद की एक चौथाई सीटें मिल सकती हैं।

 उसके उग्रवादी नेता गेर्ट विल्डर्स शरणार्थियों के खिलाफ हैं, उन्हें ‘‘सुनियोजित इस्लामी हमला मानते हैं।

 अप्रैल में बड़े पैमाने पर इस्लामी आतंकवाद का शिकार बने, फ्रांस में चुनाव होनेवाले हैं।

 वहां बढ़ती मुस्लिम आबादी और उसकी कट्टरता राष्ट्रीय मुद्दा बनी हुई है।

 तीन साल पहले बने अप्रवासन विरोधी नेशनल फ्रंट ने यूरोपीय संघ के चुनाव जीतकर महत्त्वपूर्ण उपलब्धि हासिल की थी।

 उसकी नेता मैरीन ले पेन 2017 में होने वाले राष्ट्रपति पद के चुनावों में एक महत्त्वपूर्ण दावेदार मानी जा रही हैं।

 ‘‘एएफडी’ चांसलर मेर्कल की सरकार के इस कथन से कतई सहमत नहीं है कि ‘‘इस्लाम जर्मनी का हिस्सा है।

’ फ्रांस की मुख्य राजनीतिक पार्टयिां पिछले अप्रैल में ऑस्ट्रिया में राष्ट्रपति के चुनाव में घोर दक्षिणपंथी फ्रीडम पार्टी (एफपीओ) के नेता नोरबर्ट होफर को सबसे अधिक 36.7 फीसद वोट मिले थे।

 2018 में होने वाले संसदीय चुनावों तक यदि यही स्थिति बनी रही तो ऑस्ट्रिया पूरी तरह घोर-दक्षिणपंथी राष्ट्रवादियों की मुठ्ठी में आ जायेगा।

 स्वीडन में वहां की घोर-दक्षिणपंथी पार्टी ‘‘स्वीडन डेमोक्रैट’ की लोकप्रियता 2014 से लगातार बढ़ रही है।

 सरकार ने एक लाख 90 हजार शरणार्थियों को लेने का वचन दे रखा है।

 उदार होने के बावजूद वहां के लोग खुश नहीं हैं कि मुस्लिम शरणार्थी, अपनी धार्मिंक कट्टरता के कारण, वहां के उन्मुक्त समाज में घुलमिल नहीं पायेंगे।

 डेनमार्क में जून 2015 के संसदीय चुनावों में घोर-दक्षिणपंथी ‘‘डेनिश पीपल्स पार्टी’ को इतनी सीटें मिलीं हैं कि सत्तारूढ़ गठबंधन को बनाए रखने या गिरा देने की कुंजी उसके हाथ में आ गई है।

यूरोपीय संघ के इन देशों के अलावा, बेल्जियम, इटली, फि़नलैंड, इत्यादि देशों में घोर-दक्षिणपंथ की लगातार बढ़ती लोकप्रियता पूर्वी यूरोप के उन देशों में भी साफ़ दिखाई पड़ती है, जो ढाई दशक पहले तक कम्युनिस्ट देश हुआ करते थे।

 पूर्वी यूरोप के पोलैंड, हंगरी, चेक गणराज्य, स्लोवाकिया और स्लोवेनिया जैसे देश मुस्लिम शरणार्थियों और इस्लाम का विरोध करने में पश्चिमी यूरोप के देशों से भी आगे हैं।

 यूरोप के घोर दक्षिणपंथी और उग्र राष्ट्रवादियों के उभार की सबसे बड़ी वजह यह है यूरोप का तेज़ी से इस्लामीकरण हो रहा है।

 यह भी देखने में आता है कि मुस्लिम अप्रवासी स्थानीय समाज में घुलने-मिलने से कतराते हैं।

 दूसरी तरफ यूरोप में बुर्कें,नई मस्जिदों के निर्माण का विरोध हो रहा है, मुस्लिमों के खिलाफ प्रदर्शन हो रहे हैं।

 इससे टकराव बढ़ रहा है।

 इस टकराव की शुरुआत हुई थी 20 साल पहले।

 ‘‘द सैटेनिक वर्सेज़’ के ब्रितानी लेखक सलमान रु श्दी के ख़्िालाफ़ फ़तवा जारी किया गया था।

 फ्रांस-बेल्जियम में इस्लामी चरमपंथियों के हाथों यहूदियों की मौत के बाद यहूदी समाज का बड़ा तबक़ा फ्रांस छोड़कर इस्रइल और दूसरे देशों में बसने लगा।

 शर्ाी एब्डो पर हमला और कार्टूनिस्टों की हत्या और फ्रांस और अन्य देशों में आतंकी हमले भी यूरोप को चेतावनी थे।

 इटली की पत्रकार ओरियाना फलासी ने यूरोप के इस्लामीकरण पर टिप्पणी की थी मुसलमान हमारी संस्कृति को नकारते हैं और अपनी हम पर थोपते हैं।

 आज इस्लामी विस्तारवाद आटोमान साम्राज्य की विशाल सेनाएं के जरिये नहीं मुस्लिम आव्राजकों के जरिये फैल रहा है।

 उग्र राष्ट्रवादी और दक्षिणपंथ की आंधी उसी विरोध का संकेत है।

, – सतीश पेडणोकर।

सौजन्य – राष्ट्रीय सहारा, 03-12-2016।

