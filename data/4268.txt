सेक्युलरिज्म पर बहस  (दैनिक जागरण )।

अज्ञानता किस तरह सामाजिक-राजनीतिक चिंतन को दूषित करती है, इसका एक प्रमाण संविधान दिवस पर बहस के समय लोकसभा में मिला।

 गृहमंत्री राजनाथ सिंह के इस कथन पर विवाद के लिए कहीं कोई गुंजाइश नहीं बनती थी कि सेक्युलर का मतलब धर्मनिरपेक्ष नहीं पंथनिरपेक्ष है, फिर भी उस पर विवाद खड़ा करने की कोशिश की गई।

 भारत में धर्म का अर्थ मनुष्य मात्र के कर्तव्य से है, न कि पंथ, उपासना पद्धति या फिर मजहब से।

 बावजूद इसके धर्म को रिलीजन के पर्यायवाची के रूप में देखने-समझने का सिलसिला कायम है।

 जिस तरह धर्म को रिलीजन समझना उसे संकीर्ण रूप प्रदान करना है उसी तरह सेक्युलरिज्म का अर्थ धर्मनिरपेक्षता बताना एक तरह से लोगों को गुमराह करना है।

 धर्म से निरपेक्ष होने का मतलब है कि एक मनुष्य से जैसे कर्तव्यों के निर्वहन की अपेक्षा है उनसे उसे अलग-विलग करना।

, सेक्युलरिज्म का सही मतलब पंथनिरपेक्ष ही है और यही हो भी सकता है, क्योंकि कोई धर्म से निरपेक्ष होना तो एक तरह से अधर्म को अपनाना है।

 हालांकि संविधान में सेक्युलरिज्म का अर्थ पंथनिरपेक्षता ही बताया गया है, लेकिन दुर्भाग्य से धर्मनिरपेक्षता शब्द चलन में आ गया और इससे इस शब्द के वास्तविक आशय को सही तरह नहीं समझा जा सका।

 एक शब्द का गलत मतलब किस तरह समस्या को बढ़ाने वाला साबित होता है, इसका ही उदाहरण है सेक्युलरिज्म को धर्मनिरपेक्षता का पर्याय समझना।

 गृहमंत्री ने संविधान संशोधन के जरिये प्रस्तावना में सेक्युलर शब्द जोड़े जाने पर जो आपत्ति जताई वह इसलिए उचित है, क्योंकि सर्वधर्म समभाव और वसुधैव कुटुंबकम् को आत्मसात करने वाले इस देश के लिए यह एक विजातीय शब्द है।

 इस विजातीय शब्द की कहीं कोई आवश्यकता नहीं थी और इससे कोई इंकार नहीं कर सकता कि पिछले कुछ वर्षो से यह शब्द तमाम समस्याओं की जड़ बन गया है।

 भारत में सेक्युलरिज्म के नाम पर जो कुछ किया जाता रहा है और अभी भी किया जा रहा है उससे सर्वधर्म समभाव को ही ठेस लगी है।

 विजातीय सेक्युलरिज्म इसलिए और अधिक विकृत हो गया है, क्योंकि उसके जरिये एक खास किस्म की वोट बैंक की राजनीति की जा रही है।

 सेक्युलरिज्म शब्द का वास्तव में सबसे अधिक दुरुपयोग हुआ है।

, कुछ खास वर्गो और समूहों की गोलबंदी को सेक्युलर राजनीति बताया जाता है और इसके प्रतिक्रिया स्वरूप अन्य समूहों की एकजुटता को सांप्रदायिक करार दिया जाता है।

 अच्छा हो कि देश के सभी राजनीतिक दल यह समङों कि सेक्युलरिज्म के नाम पर वोट बैंक की राजनीति के दिन लद चुके हैं।

 यह अच्छा नहीं हुआ कि संविधान दिवस के जरिये अंबेडकर को याद करते हुए लोकसभा देश की जनता को एक सुर से कोई संदेश नहीं दे सकी।

 कांग्रेस ने कथित असहिष्णुता के बहाने सरकार पर न केवल संविधान की अनदेखी का आरोप लगाया, बल्कि खुद को अंबेडकर का सर्वाधिक आदर करने और उनके रास्ते पर चलने वाला दल साबित करने की कोशिश की।

 दुर्भाग्य से यह सही नहीं।

 अगर कांग्रेस ने सचमुच अंबेडकर के सपनों का भारत बनाने की कोशिश की होती तो आज परिदृश्य दूसरा होता।

 इससे हास्यास्पद और कुछ नहीं कि जिस कांग्रेस ने संविधान में मनमाने संशोधन किए और यहां तक कि आपातकाल लगाने से भी गुरेज नहीं किया वह उसके प्रति खुद को सर्वाधिक प्रतिबद्ध बता रही है।

,  ।

सौजन्य :- दैनिक जागरण 27.11.2015।

