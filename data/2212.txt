विकास के साथ तमाशा भी चाहिए  (दैनिक भास्कर  )।

राजनीतिक मामलोंपर निगाह रखने वाले किसी भी पर्यवेक्षक से पूछें कि क्या भाजपा थोड़ा रास्ता भटकती हुई नहीं लगती है, तो ज्यादातर का जवाब ‘हां’ में होगा।

 पूछें कि ठीक-ठीक कहां उनसे गलती हुई है, तो यह बताना मुश्किल हो जाएगा।

 सीधा-सा कारण है : नाटकीयता, तमाशे का अभाव।

 फिल्म ‘डर्टी पिक्चर’ में एक मशहूर संवाद है, ‘फिल्म तीन कारणों से चलती है : मनोरंजन, मनोरंजन, मनोरंजन।

’ राजनीति के लिए नियम होगा : ‘आज राजनीतिक सफलता तीन कारकों से मिलती है : ड्रामा, ड्रामा अौर डेवलपमेंट।

, हां, यह सच है।

 मीडिया का विस्तार, सोशल मीडिया का आगमन, स्मार्टफोन की संख्या में वृद्धि, ध्यान केंद्रित होने की अवधि घटना और भारत की तामाशा प्रियता के कारण एक अनूठी बात सामने आई है : कटेंट यानी प्रसार सामग्री की सतत मांग।

 इसीलिए कोई राजनेता तब तक ही प्रासंगिक है जब तक कि उसे कंटेंट के रूप में प्रस्तुत किया जाए।

 सिर्फ नज़र आते रहने से कुछ नहीं होता।

 अाप नाटकीय या मनोरंजक सामग्री के रूप में कुछ करते नज़र आने चाहिए।

 इसके लिए विवाद और टकराव का पर्याप्त डोज़ हो।

 कुछ ऐसा कहें, जो चौंका दे, कुछ साहसिक करें, बहस पैदा करें और सुर्खियां बटोरें।

 इसमें चतुराई यह है कि आप इतना आगे बढ़ जाएं कि अापकी विश्वसनीयता दांव पर लग जाए।

 यदि आप स्मार्ट हैं, तो आपकी अतिवादी आक्रामकता को सकारात्मकता के रूप में पेश किया जा सकता है, जिससे आपके राजनीतिक प्रभाव को और आगे बढ़ाया जा सकता है।

 चौंकाने वाली बातें ध्यान खींचती हैं, आप ऊपर उठते हैं।

 और चौंकाइए और ऊपर उठिए।

 रुकिए।

 फिर यही दोहराइए।

, इसे इस पल आम आदमी पार्टी से बढ़कर कोई नहीं समझता।

 इसकी नैतिकता और सैद्धांतिकता के बारे में कोई कुछ भी कहें, ‘आप’ की जनसंपर्क रणनीति ने उन्हें वह दिया है, जिसके लिए वे बेताब हैं- राष्ट्रीय मंच, प्राइम टाइम कवरेज, अपने नेता को नरेंद्र मोदी के समकक्ष खड़ा करना।

 बेशक, सामने कोई चुनाव होने के कारण उन्हें इस सबकी जरूरत है भी या नहीं, यह एक अलग ही कहानी है।

 हालांकि, पिछले कुछ हफ्ते ‘आप’ यह सब करने में कामयाब रही : अपने मुद्‌दों से ध्यान भटकाया (जिसमें 400 फीसदी वेतनवृद्धि, दिल्ली के प्रदूषण का सम-विषम वाहनों का सांकेतिक समाधान भी शामिल है), भाजपा को बचाव की मुद्रा में ला दो, देश के वित्तमंत्री को अदालतों के चक्कर लगाने पर मजबूर कर दो, भाजपा में दरार पैदा कर दो।

 ‘आप’ हफ्तों तक प्राइम टाइम की खबरों में रहेगी।

 और फिर एक बार अरविंद केजरीवाल को मोदी के नंबर-1 प्रतिद्वंद्वी के रूप में पेश कर दो।

, वाह।

 आप इसे सलाम ठोके बिना कैसे रह सकते हैं।

 सही है कि कोई पूछ सकता है कि क्या दिल्ली को (आप का मुख्य काम) या देश को उनके इस लगातार के टकराव से फायदा मिलेगा।

 यह प्रश्न राजनीति के तीसरे ‘डी’ यानी डेवलपमेंट के तहत आता है।

 हालांकि, मौजूदा वक्त में डेवलपमेंट यानी विकास की बजाय नाटकीयता का दोगुना वजन है।

 और ‘आप’ इस मामले में वाकई बहुत अच्छा स्कोर कर रही है।

 ध्यान रहे कि मैं यहां नाटकीयता को किसी अपमानजनक संदर्भ में इस्तेमाल नहीं कर रहा हूं।

 यही तो लोग चाहते हैं।

 यदि आप अपनी प्रासंगिकता बनाए रखना चाहते हैं तो आपको यह मुहैया कराना पड़ेगा।

 भाजपा यहीं पर संदर्भ खो बैठी है।

 चुनाव-पूर्व के दिनों में उन्होंने सबसे मनोरंजक चुनाव अभियान चलाया था (आमतौर पर कांग्रेस और गांधी परिवार की कीमत पर)।

 अब भाजपा का जनसंपर्क एकदम उबाऊ है।

 हम टीवी पर प्रधानमंत्री को देखते हैं, लेकिन यह कोई कंटेंट नहीं है।

 क्योंकि प्रधानमंत्री को दिए गॉर्ड ऑफ ऑनर के कितने समारोह हम देख सकते हैं छाती ठोकने वाले अनिवासी भारतीयों के कितने सम्मेलन आप देख सकते हैं ‘स्वच्छ भारत’ जैसी प्रधानमंत्री की सारी पहल अच्छी और महत्वपूर्ण है, लेकिन उसमें विवाद जैसा कुछ नहीं है।

 क्या इसमें नाटकीयता है।

 माफ कीजिए, बिल्कुल नहीं।

 जब भाजपा ने कंटेंट पैदा किया तो इसकेपीछे गलत कारण और गलत लोग थे।

 योगी आदित्यनाथ जैसे लोगों ने नाटकीयता पैदा की, लेिकन उस तमाशे ने भाजपा के ब्रांड को नुकसान पहुंचाया।

 कंटेंट एेसा हो जो ब्रांड वैल्यू बढ़ाए।

, भाजपा ऐसे तमाशों का जवाब इन बयानों से देती है कि उसने कितने गांवों में बिजली पहुंचा दी या कितने देश भारत में निवेश के लिए रहे हैं।

 हो सकता है यह सच हो, लेकिन इससे तीन में से एक ही विषय में अंक मिलते हैं- डेवलपमेंट।

 राजनीतिक जीत के लिए आप अन्य दो विषयों में नाकाम नहीं हो सकते और वे विषय हैं- ड्रामा और ड्रामा।

 इसका समाधान भी है।

 प्रधानमंत्री का बुद्धि-चातुर्य और आकर्षण कहां है, जिसका लोकसभा चुनाव अभियान में सफलतापूर्वक उपयोग किया गया।

 भाजपा मंत्री चिड़चिड़े अंकल की तरह क्यों हो गए हैं।

 यदि अरविंद केजरीवाल भाजपा पर हमला करते हैं तो भाजपा ‘हमने उन पर छापा नहीं मारा, हमने मुख्य सचिव पर छापा मारा’ जैसे बचाव वाले बयान क्यों दिए जाते हैं।

 इसकी जगह मुस्कराइए और कहिए, ‘अरविंदजी, हमें मालूम हैं आप 7 रेसकोर्स रोड पर रहना चाहते हैं।

 क्या आपके लिए एक कमरे की व्यवस्था कर दी जाए।

’ मीडिया किसी दल का पक्ष नहीं लेता।

 इसका झुकाव तो नाटकीयता की ओर है।

 नाटकीयता को ही दर्शक मिलते हैं और मीडिया इसके आकर्षण से बच नहीं सकता।

 अमेरिका के राष्ट्रपति चुनाव में प्रत्याशी बनने के प्रमुख दावेदार डोनाल्ड ट्रम्प ने भी माना है कि यदि दर्शक मिलते हैं तो मीडिया किसी भी चीज को कवरेज देता है।

 उन्होंने कहा है कि आप दुनिया को किसी बड़ी बीमारी मुक्त कीजिए, लेकिन यदि आपको रेटिंग नहीं मिले तो मीडिया आपको कवर नहीं करेगा।

 यह ठीक नहीं है पर क्या करे नियम यही है।

 यदि आप बोर करते हैं तो मीडिया के हकदार नहीं हैं।

 यदि मीडिया आपको कवर नहीं करता, लेकिन आपके प्रतिद्वंद्वी को करता है, तो राजनीतिक रूप से आप नुकसान में रहेंगे।

 भाजपा को जनसंपर्क की रणनीति बल्कि पूरी राजनीतिक रणनीति को ही बदलने की दिशा में बड़ा फैसला करने की जरूरत है।

, करीब दो साल पहले भाजपा के लिए सबकुछ ठीक चल रहा था, अब वह आसान निशाना बन गई है।

 प्रतिभा की कमी, जरूरत से ज्यादा आत्मविश्वास, राजनीतिक परिदृश्य का गलत आकलन या इन सारे कारणों ने मौजूदा स्थिति पैदा की है।

 भाजपा का सबसे भयावह दुस्वप्न तो 2019 के चुनाव में खिचड़ी महागठबंधन से हार है।

 सालभर पहले इसकी कोई संभावना नहीं थी, लेकिन अब है।

 भारत को विकास चाहिए।

 हालांकि, हमें दो अन्य ऐसी चीजें भी प्रिय हैं, जो राजनेताओं को प्रासंगिक बने रहने के लिए हमें मुहैया कराना चाहिए- ड्रामा और ड्रामा।

,  , सौजन्य :- दैनिक भास्कर ,चेतन भगत (अंग्रेजी के युवा उपन्यासकार )।

