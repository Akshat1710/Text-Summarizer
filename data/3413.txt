एक दूसरे के पूरक बनें सैन्य और विदेश नीति (बिजनेस स्टैंडर्ड)।

 =": #0000;"सैन्य सहयोग को विदेश नीति के लक्ष्य हासिल करने की दिशा में उपयोगी औजार के रूप में देखा जाना चाहिए।

 इस बारे में विस्तार से जानकारी दे रहे हैं प्रेमवीर दास।

मीडिया में आ रही खबरों से संकेत मिलता है कि भारत और अमेरिका ने एक समझौते को ‘अंतिम रूप’ दिया है जिसके तहत भारत को अमेरिका के ‘प्रमुख रक्षा साझेदार’ का दर्जा दिया जाएगा।

 यह स्पष्टï नहीं है कि क्या इस बारे में किसी दस्तावेज पर हस्ताक्षर हुए हैं या नहीं या फिर इसके प्रावधान क्या हैं।

 अभी इस बारे में भी कुछ नहीं पता है कि यह अमेरिका और पाकिस्तान के बीच हुए समझौते से किस तरह अलग है।

 उल्लेखनीय है कि पाकिस्तान को अमेरिका का प्रमुख गैर नाटो सहयोगी माना जाता है।

, बहरहाल चाहे जो भी लेकिन भारत और अमेरिका के बीच रक्षा सहयोग संबंधी पहले समझौते पर सन 1995 में सहमति बनी थी।

 अमेरिका की ओर से सैन्य तकनीक के हस्तांतरण पर अधिक सक्रियता देखने को मिली है, 15 अरब डॉलर की खरीद की तो बात ही छोड़ दी जाए।

 यह सब क्यों किया जा रहा है और इसके पीछे उद्देश्य क्या है।

 आजादी के बाद पहले 15 वर्ष में तो भारत के सैन्य रिश्ते केवल ब्रिटेन के साथ रहे।

 इसका सीधा संबंध उसके औपनिवेशिक अतीत से था।

 हमारे तमाम सैन्य हथियार एवं उपकरण मसलन युद्घपोत, विमान और टैंक आदि ब्रिटेन से ही आए थे।

 जबकि कुछ की खरीद फ्रांस से की गई थी।

, सन 1962 के भारत-चीन युद्घ के बाद यह परिदृश्य बदल गया।

 पता नहीं क्यों लेकिन उस वक्त ब्रिटेन का रुख अनिश्चित और अनिच्छुक था।

 ब्रिटेन ने भारत को पनडुब्बी मुहैया कराने में कोई रुचि नहीं दिखाई।

 इसके पश्चात भी हालांकि आईएनएस विराट और सी हैरियर विमान तथा सी किंग हेलीकॉप्टर और जगुआर जैसे विमान खरीदे गए लेकिन फिर भी दोनों के रिश्तों में खासी गिरावट आई है।

, सन 1960 के दशक के मध्य में पूर्व सोवियत संघ के साथ एक नया रक्षा संबंध कायम होने लगा।

 अमेरिका और ब्रिटेन के उलट सोवियत संघ आसानी से पनडुब्बियां, मिसाइल युद्घपोत और मिग विमान देने के लिए तत्काल लागू हो गया।

 सोवियत संघ को चीन से कुछ दिक्कत थी और इसलिए उसने भारत को अपने लिए उपयोगी पाया।

 यह सैन्य रिश्ता बरकरार रहा।

 सन 1971 में दोनों देशों ने एक समझौता किया जिसकी बदौलत भारत तत्कालीन पूर्वी पाकिस्तान (अब बांग्लादेश) में हस्तक्षेप करने में कामयाब रहा।

 परंतु सन 1991 में सोवियत संघ के स्थान पर रूस के आगमन के बाद यह रिश्ता आगे उस शिद्दत से बरकरार नहीं रह सका।

, इस दौरान युद्घपोत, विमान और हथियारबंद वाहन आदि सभी की अबाध आपूर्ति हुई।

 इनमें से कई का उत्पादन और उनको उन्नत बनाने का काम भारत में किया गया।

 इतना ही नहीं इसके अलावा दो परमाणु हथियार क्षमता संपन्न पनडुब्बियां भी मिलीं और स्वदेशी परमाणु पनडुब्बियों के विकास में मदद भी मुहैया कराई गई।

 फ्रांस और इजरायल को भी इस सूची में शामिल किया जा सकता है जहां से मिराज और राफेल जैसे विमान खरीदे जा रहे हैं या खरीदे जा चुके हैं।

 इनमें हवाई चेतावनी और हवाई रक्षा तंत्र आदि भी हैं।

, यह सबकुछ कैसे हुआ।

 क्या यह केवल हार्डवेयर की खरीद है या फिर इसमें कुछ और भी शामिल है।

 शुरुआती कुछ वर्ष के बारे में कहा जा सकता है कि उस दौरान पहले से चली आ रही व्यवस्था को ही लागू रखा गया था परंतु बाद के वर्ष एकदम अलग नजर आते हैं।

 उदाहरण के लिए रूस के साथ संबंध जहां पूरी तरह हार्डवेयर की खरीद पर आधारित था लेकिन इस दौरान अहम तकनीक का हस्तांतरण भी हुआ।

 इसी प्रकार एक ओर जहां अमेरिका तथा अन्य देशों के साथ हम प्लेटफॉर्म और तंत्र की खरीद पर निर्भर रहे, वहीं इसमें सैन्य-सैन्य सहयोग, संयुक्त युद्घाभ्यास, बंदरगाहों की आपसी यात्रा आदि सभी शामिल रहे।

, शुरुआत में सोवियत संघ के साथ रिश्ते में यह तत्त्व नदारद था लेकिन बीते दशक में इसमें थोड़ी गति आई है।

 इजरायल के साथ हमारे रक्षा रिश्ते भी हाल के वर्षों में सुधरे हैं।

 इस प्रकार कहा जा सकता है कि विदेश नीति के मोर्चे पर सुसंगतता को देश की रक्षा नीतियों का अहम अंग होना चाहिए।

 इसका उलट भी उतना ही सही है।

 ऐसे में यह देखना रोचक होगा कि गुटनिरपेक्षता के अपने इतिहास के साथ भारत इस दिशा में कितना आगे बढ़ा है।

 बीते 10-15 वर्ष में हमने करीब 40 देशों के साथ रक्षा सहयोग संधि की है।

 कुछ के साथ हमारे संबंध सीमित हैं जबकि कुछ अन्य के साथ ये संबंध लगातार विकसित हो रहे हैं।

 परंतु लब्बोलुआब यह है कि इससे आपसी लाभ का वातावरण निर्मित होता है।

, व्यापार समझौतों जैसे अन्य प्रकार के समझौतों में जहां लेनदेन शामिल है, वहां सैन्य सहयोग में इस प्रकार की जटिलता देखने को नहीं मिलती है।

 केवल इसी वजह से इसे विदेश नीति के लक्ष्यों को बढ़ावा देने वाले इकलौते उपयोगी उपाय के रूप में देखा जाना चाहिए।

 धीरे-धीरे यह भी किया जाना चाहिए लेकिन बिना पारंपरिक संघर्ष परिदृश्यों से जोड़े।

 मौजूदा उभरते सुरक्षा परिदृश्य में अपारंपरिक चुनौतियां तेजी सेे प्रमुखता हासिल कर रही हैं।

 ऐसे में सैन्य सहयोग को कूटनीति का अहम हिस्सा बनाया जाना चाहिए।

, भारत ने कूटनीति को रक्षा नीति के साथ जोडऩे की दिशा में कई कदम उठाए हैं लेकिन फिर भी कुछ कमजोरियां भी हैं।

 उदाहरण के लिए सैन्य हार्डवेयर की उपलब्धता के मामले में हमारा कोई अस्तित्व ही नहीं है।

 दरअसल हमारे पास उसकी क्षमता ही नहीं है।

 रक्षा उत्पादन की हमारी क्षमता भी ऐसी नहीं है कि हम अपनी ही जरूरतें पूरी कर सकें।

 ऐसे में दूसरों की तो बात ही क्या।

 निजी क्षेत्र तो अभी पूरे परिदृश्य से ही बाहर है।

 हमें निजी कंपनियों में विनिर्माण की क्षमता विकसित करनी चाहिए।

 कम से कम आधारभूत प्लेटफॉर्म और तंत्र विकसित करने के मामले में।

 हाल ही में एम 77 हावित्जर तोप के निर्माण में महिंद्रा के साथ विदेशी साझेदार के लिए जो अनुबंध किया गया है वह सही दिशा में उठाया गया कदम है।

 अगर हार्डवेयर के विकास की क्षमता विकसित नहीं की गई तो रक्षा सहयोग उचित लक्ष्य हासिल नहीं कर सकेगा।

, दूसरी कमजोरी है सेना और कूटनीति संभालने वाले लोगों के बीच पर्याप्त समायोजन न होना।

 इसके लिए संस्थागत व्यवस्था करनी होगी।

 तीसरी बात, हमें एक व्यापक राष्ट्रीय सुरक्षा नीति विकसित करनी होगी।

 जिसमें इन तमाम बातों और प्राथमिकताओं का ख्याल रखना होगा।

 प्रशियन युद्घ सिद्घांतकार क्लॉजविट्ज के हवाले से कहा जाए तो रक्षा सहयोग एक ऐसी नीति है जो अन्य माध्यमों से संचालित होती है।

 हम अब शुरुआती दशकों की मानसिकता से काफी आगे निकल चुके हैं लेकिन अभी भी बहुत लंबा सफर तय करना है।

, – प्रेमवीर दास।

सौजन्य – बिजनेस स्टैंडर्ड।

