एक क्रांतिकारी का जाना (राष्ट्रीय सहारा)।

फिदेल कास्त्रो की मृत्यु के साथ ही मूंद गई वे आंखें, जिनमें एक बेहतर दुनिया के सपने पलते थे।

 टूट गया वह आईना, जिसमें शोषितों, पीड़ितों की आकांक्षाओं के अक्स उभरते थे।

 फिदेल अलेजांद्रो कास्त्रो रूज के इस दुनिया से रु खसत होने के साथ ही गुम हो गई पूंजीवाद और साम्राज्यवाद के खिलाफ गरजने वाली आवाज, एक ऐसी आवाज जिसे सुनकर पूंजीवादी और साम्राज्यवादी ताकतों में दहशत फैल जाती थी।

 तीसरी दुनिया का विासी चितेरा अब नहीं रहा।

 25 नवम्बर, 2016 को वह महान शख्स इस दुनिया को अलविदा कह चला।

 फिदेल कास्त्रो की मृत्यु पर जहां क्यूबा समेत एशिया, अफ्रीका और लातिनी अमेरिका के देशों में गम तारी है, वहीं अमेरिका और यूरोप के देश राहत की सांस ले रहे हैं।

 क्यूबा की राजधानी हवाना समेत पूरे देश के लोग स्तब्ध हैं, तो अमेरिका के मियामी शहर में जश्न का माहौल है।

 फिदेल के दोस्त और दुश्मन अपने-अपने हिसाब से गम और खुशी मना रहे हैं।

फिदेल कास्त्रो एक ऐसे व्यक्तित्व थे, जिनकी आलोचना तो हो सकती थी, लेकिन उन्हें नजरअंदाज करने की कुव्वत किसी भी देश या व्यक्ति में नहीं थी।

 चुंबकीय व्यक्तित्व था उनका।

 अपने चहेतों के लिए जहां वह नायक थे, वहीं विरोधियों के लिए खलनायक।

 इस छवि से उन्हें कभी निजात नहीं मिली और न उन्होंने निजात पाने की कभी कोशिश की।

 नस्लवाद, पूंजीवाद और साम्राज्यवाद की शोषणकारी प्रवृत्तियों के वह घोर विराधी थे, क्योंकि उनका मानना था कि एशिया, अफ्रीका और लातिनी अमेरिका में व्याप्त गरीबी, बेरोजगारी, अशिक्षा और बीमारी के वही मूल कारण हैं।

 अंतरराष्ट्रीय मंचों से बार-बार अपनी इस समझदारी को अभिव्यक्त करते रहे।

 बहरहाल, ऐसी बातें कहते हुए उनकी आवाज किसी हताशा वाली नहीं होती थी, उसमें बल्कि आशा का संचार होता था।

 वह कहा करते थे, ‘‘मैं लोगों की लामबंदी और संघर्ष में विास करता हूं, न्याय मेरे लिए सवरेपरि है।

 मैं सत्य में आस्था रखता हूं और मुझे मनुष्य पर विास है।

’ उनका यह विास ही पीड़ितों और शोषितों की आस बन जाती थी।

 फिदेल कास्त्रो पश्चिम परस्त विकासवादी मॉडल के कटु आलोचक थे।

 अपने भाषणों में वे बार-बार इस बात का जिक्र करते थे कि विकास का यह मॉडल शोषण पर आधारित है, जहां दबे-कुचले आमजन के लिए कोई जगह नहीं है।

 विकास के लिए प्राकृतिक साधनों की अबाध लूट के वह प्रबल विरोधी थे।

 अपने एक भाषण में वह बताते हैं कि हमें विकास की सीमा तय करनी होगी; क्योंकि तभी इस पृवी पर मनुष्य जिंदा रह पाएंगे।

 वह कहते हैं, ‘‘जब मैं सोचता हूं कि चीन और भारत के सभी लोगों के पास कारें हो जाएंगी, तो यह दुनिया कितनी मैली दिखाई देगी, क्योंकि तब उन्हें चलाने के लिए इस दुनिया को कुरूप बनाना हमारी नियति बन जाएगी।

’ प्राकृतिक संसाधनों के अनवरत शोषण को लेकर फिदेल हमेशा ही चिंतित और चौकन्ना रहते थे।

 वह कहा करते थे कि गरीबी की दलदल में उगी आलीशान अट्टालिकाओं से हमें समाजवाद की समतल जमीन ज्यादा अजीज है।

 13 अगस्त, 1926 को जन्मे फिदेल कास्त्रो अपनी पढ़ाई के दौरान ही वर्तमान व्यवस्था के विरोधी बन चुके थे।

 ‘‘क्यूबा क्रांति’ के पहले ही वह डॉमिनिकन रिपब्लिक और कोलंबिया की क्रांति में हिस्सा ले चुके थे।

 1953 में फिदेल ने अपने क्रांतिकारी साथियों के साथ बतिस्ता सरकार को अपदस्थ करने के उद्देश्य से मॉनकाडा बैरक पर हमला किया, लेकिन वे असफल रहे।

 उनके अनेक साथी इस हमले में मारे गए।

 फिदेल कास्त्रो स्वयं भी गिरफ्तार हो गए और उन्हें एक साल की सजा हुई।

 सजा काटने के बाद वे मेक्सिको चले गए और वहीं पर अपने भाई राउल और चे ग्वरा के साथ मिलकर 26वीं जुलाई आंदोलन नामक संगठन बनाया और बतिस्ता सरकार के खिलाफ सियरा मेस्तरा के जंगलों में रहते हुए गुरिल्ला युद्ध छेड़ दिया।

 कई वर्षो तक युद्धरत रहने के बाद फिदेल की अगुआई में 1959 में क्रांतिकारी सेना बतिस्ता सरकार को अपदस्थ करने में कामयाब रही।

 इसके बाद फिदेल कास्त्रो के प्रधानमंत्रित्व में अंतरिम सरकार का गठन हुआ।

अमेरिका किसी भी हालत में बतिस्ता सरकार को बचाना चाहता था।

 लेकिन क्रांतिकारियों ने उसके उद्देश्य को पराजित कर दिया।

 अब अमेरिका फिदेल को अपना शत्रु समझने लगा और इसीलिए उन्हें जान से मारने की कोशिश में जुट गया।

 मालूम हो कि अमेरिका ने फिदेल को मारने के लिए 638 बार कोशिश की, जिनमें ‘‘बे ऑफ पिग’ हमला भी शामिल है।

 ‘‘बे ऑफ पिग’ हमला अमेरिका की खुफिया एजेंसी सीआईए के सहयोग से विक्षुब्ध क्यूबनों द्वारा किया गया था।

 यह हमला ग्वाटेमाला और निकारागुआ से किया गया था।

 मगर तीन दिनों में ही क्रांतिकारी सेना ने उसे पराजित कर दिया।

 इसके बाद अमेरिका ने क्यूबा के खिलाफ आर्थिक व अन्य प्रतिबंध लगा दिए, जो लगभग 50 वर्षो तक जारी रहे।

 लेकिन उसका सारा प्रयास न सिर्फ व्यर्थ गया, बल्कि उलटे इससे फिदेल की लोकप्रियता में ही इजाफा होता गया।

 इसमें कोई शक नहीं कि फिदेल ने अपने विरोधियों का दमन किया और विचारों की विविधता को पनपने नहीं दिया।

 हजारों लोगों को भाग कर अमेरिका में शरण लेनी पड़ी, लेकिन उन्होंने अपने समर्थकों और देशवासियों का इतना खयाल रखा कि आधी सदी तक वे निष्कंटक राज करते रहे।

 इस बीच फिदेल ने क्यूबा में शिक्षा और स्वास्य को इतना प्रसार किया, जितना अमेरिका भी नहीं कर सका।

 वह कहा भी करते थे कि अमेरिका में जितने लोग स्वास्य सेवा के छाते से बाहर हैं, उन्हें अमेरिका क्यूबा भेज दे, वे सबको स्वास्य सुविधा मुहैया कराएंगे।

 आज स्थिति यह है कि पूरी दुनिया में इटली को छोड़कर क्यूबा जितने डॉक्टर नहीं हैं।

 ये डॉक्टर क्यूबा अंतरराष्ट्रीय छवि को गरिमा प्रदान कर रहे हैं।

 पूरी दुनिया में क्यूबन डॉक्टरों की भारी मांग है।

 कास्त्रो की एक बात सदा याद रखने योग्य है-‘‘यह दुनिया चाहे जितनी भी सुंदर क्यों न हो, इसे और सुंदर बनाने की गुंजाइश हमेशा बची रहती है।

’ फिदेल की यह विरासत वंदनीय है।

, – कुमार नरेन्द्र सिंह।

सौजन्य – राष्ट्रीय सहारा, 01-12-2016।

