कट्टरता की कठिन चुनौती (दैनिक जागरण)।

नौ अगस्त को एक उर्दू दैनिक में तीन खबरें प्रकाशित हुई थीं, जो महाराष्ट्र में मुस्लिमों के इस्लामिक स्टेट यानी आइएस के पक्ष में झुकाव पर प्रकाश डालती हैं।

 एक रिपोर्ट में अबु असीम आजमी मुंबई में मुस्लिमों से कह रहे हैं कि इस्लामिक स्टेट एक गैरइस्लामिक संगठन है, जो मुस्लिम युवाओं को दिग्भ्रमित कर उनका दुरुपयोग कर रहा है।

 उसका इस्लाम से कोई लेना-देना नहीं है।

 दूसरी रिपोर्ट के अनुसार जलगांव के जिला कलेक्टर के पास एक धमकी भरा पत्र लिखा गया था, जिसमें स्वतंत्रता दिवस पर जलगांव सहित चार रेलवे स्टेशनों और शिरड़ी जैसे धार्मिक स्थलों को बम से उड़ाने की बात लिखी गई थी।

 पत्र में पाकिस्तान जिंदाबाद, भारत मुर्दाबाद का नारा भी लिखा गया था।

 तीसरी रिपोर्ट में महाराष्ट्र के आतंकवाद निरोधी दस्ते यानी एटीएस द्वारा आइएसआइएस में शामिल होने के प्रयास में ¨हगोली शहर से एक उर्दू स्कूल के शिक्षक रैसुद्दीन सिद्दीकी को गिरफ्तार किए जाने की जानकारी दी गई थी।

, ये तीनों रिपोर्ट इस तथ्य का खुलासा कर रही हैं कि देश के मुस्लिम जिहादी समस्या का किस तरह सामना कर रहे हैं।

 आजमी का बयान मुस्लिमों से एक तरह से कह रहा है कि वे युवाओं में कट्टरता की बढ़ती प्रवृति से आंखें मूंद लें, भले ही संदिग्ध मुस्लिमों की गिरफ्तारी हो रही हो।

 जबकि पाकिस्तान जिंदाबाद, भारत मुर्दाबाद नारा लिखा पत्र एक ऐसी सामाजिक प्रक्रिया को दर्शाता है जिसमें पाकिस्तान के समर्थन में नारे को कुछ मुस्लिम और हंिदू पत्रकारों की नजरों में सही मान लिया जाता है।

 यहां तक कि जम्मू-कश्मीर के बाहर भी (जैसे कि बिहार के नालंदा जिले में) पाकिस्तान के झंडे का फहराया जाना कुछ मुस्लिमों को उचित लगता है।

 ऐसा इसलिए है कि नीतीश कुमार जैसे हंिदूू नेता जब पाकिस्तान का दौरा करते हैं तो वे अनजाने में ही भारतीय मुस्लिमों को यह संदेश दे बैठते हैं कि वे पाकिस्तानी हैं, जबकि ऐसे हंिदूू नेता कभी भी बांग्लादेश की यात्र नहीं करते।

यह सामाजिक प्रक्रिया मस्तिष्क के एक ऐसे समाजशास्त्र को दर्शाती है जो भारतीय समाज को विभाजित करता है।

 विचार चाहे वह नकारात्मक हों या सकारात्मक, लोगों या देशों के लिए मायने रखते हैं, भले ही हम उसे मानें या नहीं।

 पत्रकार सिद्धार्थ सिंह कहते हैं कि हम विभाजन के एक नए चक्र को देख रहे हैं, जो भारतीय क्षेत्रीय संप्रभुता के लिए दीर्घकालिक खतरा पैदा कर सकता है।

 भारत में जमीयत उलेमा ए हंिदू जैसे प्रभावशाली संगठन हैं जो कहते हैं कि मुस्लिम पर्सनल लॉ बोर्ड भारतीय संविधान के अधीन नहीं हो सकता है।

 हाल ही में उज्जैन के तीस मदरसे भोजन को धर्म के चश्मे से देखने के लिए चर्चा में आए थे जब उन्होंने हंिदूू मंदिर द्वारा उपलब्ध कराए गए मिड-डे मील को खाने से इंकार कर दिया था।

 2014 में झारखंड के धनबाद जिले के युवकों ने आइएसआइएस और पाकिस्तान के पक्ष में लिखी टी शर्ट पहनी थीं।

बहरहाल भारतीय शासन के समक्ष सबसे नई चुनौती आइएसआइएस के पक्ष में बढ़ती कट्टरता है।

 जिहादी संगठन तभी सफल होते हैं जब समाज में विचार के स्तर पर उनको समर्थन मिलता है।

 देश में महाराष्ट्र एक ऐसा राज्य है जहां बीते तीन वर्षो में मुस्लिम युवाओं में सबसे ज्यादा कट्टरता बढ़ी है।

 महाराष्ट्र और खासकर मुंबई से 2014 में चार युवा इराक गए और आइएसआइएस में शामिल हो गए।

 उनमें से अरीब मजीद को तुर्की से वापस लाया गया था जहां वह सीरिया में घायल हो जाने के बाद इलाज के लिए आया था।

 महत्वपूर्ण बिंदु यह है कि अबु बकर अल बगदादी द्वारा स्वयं को सभी मुस्लिमों का खलीफा घोषित किए जाने के बहुत पहले ही भारत से चार युवा आइएसआइएस से जुड़ गए थे।

 इसके बाद यह समझा गया था कि मुस्लिमों में कट्टरता की प्रवृति खत्म हो सकती है।

, इसके विपरीत हाल ही में औरंगाबाद में हुई गिरफ्तारी यह दर्शाती है कि महाराष्ट्र में कट्टरता का विस्तार 2014 से अब तक जारी है।

 जिन लोगों को गिरफ्तार किया गया है वे सभी परभानी के रहने वाले थे।

 नासिर बिन याफी उर्फ चौस और मोहम्मद शहिद अली खान को क्रमश: 14 और 23 जुलाई गिरफ्तार किया गया था।

 एटीएस ने आठ अगस्त को इकबाल अहमद कबीर अहमद और रैसुद्दीन सिद्दीकी को भी अलग अलग गिरफ्तार किया।

 इन चारों में से चौस सीरिया के जिहादी फारूक के संपर्क में था।

 राजनेताओं ने औरंगाबाद और नांदेड़ क्षेत्र से गायब हुए मुस्लिम युवकों की संख्या कम से कम आठ से सौ तक गिनाई है।

 ये आंकड़े त्रुटिपूर्ण हैं, लेकिन लोगों की चिंताओं को समझने में मदद करते हैं।

, परभानी मॉड्यूल मुस्लिमों में कट्टरता की पुरानी प्रवृति से कुछ अलग है।

 2015 में मुंबई के मालवानी उपनगर से चार मुस्लिम युवक गायब हो गए।

 उन चारों वाजिद शेख, मोहसिन इब्राहिम सैयद, अयाज सुल्तान और नूर मोहम्मद शेख में से दो वापस आ गए, लेकिन अयाज इराक चला गया।

 इस साल सुरक्षा अधिकारियों ने तुमकुर, मंगलोर, बेंगलुरु, हैदराबाद, लखनऊ और मुंबई के 12 ठिकानों से 14 युवकों को गिरफ्तार किया।

 इनमें से इमरान मौज्जाम खान पठान वैजपुर शहर और मुदाब्बिर शेख मुंबारा का रहने वाला था।

 ये दोनों शहर महाराष्ट्र में हैं।

 पठान के साथ संपर्क रखने के लिए खालिद अहमद अली नवाजुद्दीन को उत्तर प्रदेश के कुशीनगर से गिरफ्तार किया गया।

 बांग्लादेश की ही तरह जहां जिहादियों का नया वर्ग जमात ए इस्लामी की उपशाखा जमातुल मुजाहिदीन बांग्लादेश से जुड़ा है, भारत में भी अधिकांश संदिग्ध जमात-ए-इस्लामी हंिदू से बाहर निकले इंडियन मुजाहिदीन और स्टूडेंट इस्लामिक मूवमेंट इंडिया या सिमी जैसे संगठनों से जुड़े हैं।

 उदाहरण के लिए चौस 2012 में पुलिस मुठभेड़ में मारे गए सिमी कार्यकर्ता खलील कुरैशी का बदला लेने के लिए औरंगाबाद पुलिस मुख्यालय पर अकेले ही हमला करना चाहता था।

 कुरैशी का नाम खलील खिलजी के रूप में भी आया है, जो अयोध्या मामले पर फैसला सुनाने वाले इलाहाबाद हाईकोर्ट के जजों की हत्या करने की साजिश रचने वाले मॉड्यूल का हिस्सा था।

, महाराष्ट्र में गिरफ्तारी के कुछ अन्य मामले भी सामने आए हैं, जैसे कि अनीस अंसारी को बांद्रा में गिरफ्तार किया गया।

 पुणो की 16 वर्षीया लड़की को गिरफ्तार किया गया, क्योंकि वह आइएस में शामिल होना चाहती थी।

 आइएस में शामिल होने जा रहे हैदराबाद के तीन युवकों को नागपुर हवाई अड्डे पर गिरफ्तार किया गया।

 महाराष्ट्र के शोएब अहमद खान और शाह मुदस्सिर को हैदराबाद में गिरफ्तार किया गया।

 आइएस में शामिल होने के लिए दिल्ली स्थित इराक के दूतावास से वीजा मांगने के लिए मुंबई के एक पत्रकार जुबैर अहमद खान को गिरफ्तार किया गया।

 अभी करीब तीस भारतीय युवा सीरिया में आइएसआइएस के साथ हैं, लेकिन यह आंकड़ा बढ़ भी सकता है।

 मुस्लिम युवाओं में कट्टरता की बढ़ती प्रवृति को रोकने के लिए भारत को जाकिर नाईक और ब्रदर इमरान जैसे मौलानाओं, टेलीविजन के जरिये धर्म का प्रचार करने वालों, आतंकवाद से हमदर्दी जताने वाले पत्रकारों और इस्लामिक संगठनों पर कड़ी निगाह रखने की जरूरत है।

, लेखक :- तूफेल अहमद ( नई दिल्ली स्थित ओपेन सोर्स इंस्टीट्यूट के कार्यकारी निदेशक हैं), सौजन्य :- दैनिक जागरण, 22-08-2016।

