आत्म निरीक्षण का अवसर (अमर उजाला)।

स्वतंत्रता दिवस अगर उत्सव का दिन है, तो गणतंत्र दिवस आत्मनिरीक्षण का।

 इस दिन हम सबको खुद से पूछना चाहिए कि क्या हम अपने कर्तव्यों और जिम्मेदारियों पर खरे उतरे हैं।

यह हमारे गणतंत्र का 66वां वर्ष है, इसलिए इस अवसर पर खुद से कुछ सवाल करना मौजूं जान पड़ता है।

 26 जनवरी हमारे राष्ट्रीय जीवन में उतनी ही महत्वपूर्ण क्यों है, जितना 15 अगस्त।

 दरअसल, विदेशी शासन तो 15 अगस्त को ही खत्म हो गया था, पर स्वराज वास्तविक अर्थों में तब शुरू हुआ, जब हमने संविधान को लागू कर देश को गणतंत्र घोषित किया।

 संविधान एक राष्ट्र के रूप में हमें कुछ उदात्त आदर्शों एवं लक्ष्यों का पालन करने एवं उसे महसूस करने के लिए बाध्य करता है।

 यह केवल शासन के कामकाज के निर्देश नहीं देता, न सिर्फ नागरिकों के अधिकारों को निर्दिष्ट करता है, बल्कि लोगों के कर्तव्यों को भी रेखांकित करता है।

 स्वतंत्रता दिवस अगर उत्सव का दिन है, तो गणतंत्र दिवस आत्म निरीक्षण का दिन है।

 इसे पंडित जवाहरलाल नेहरू ने 13 दिसंबर,1946 को संविधान सभा में अपने ऐतिहासिक भाषण में काफी गंभीरता से रेखांकित किया था।

, उन्होंने संविधान निर्माताओं और जल्द स्वतंत्र होने वाले भारत के लोगों को याद दिलाया था कि वे न केवल एक ′महान अतीत के उत्तराधिकारियों′ के रूप में, बल्कि ′भविष्य के संरक्षक′ के रूप में भी अपने कर्तव्यों को याद रखें।

 उन्होंने कहा था, ′हमें, जिनके ऊपर संविधान निर्माण की जिम्मेदारी है, सोचना होगा कि यह वर्तमान और भविष्य की व्यापक संभावनाओं का काम है, जिसे हमें इस या उस समूह के छोटे-छोटे स्वार्थों में नहीं गंवाना है।

′ उन्होंने कहा था, ′हमारे पूरे अतीत की आंखें हम पर हैं।

 हमारा अतीत इस बात का गवाह है कि हम क्या करते हैं और भविष्य हालांकि अभी जन्मा नहीं है, लेकिन भविष्य की आंखें भी हम पर होंगी।

′, मैं गणतंत्र दिवस के अवसर पर नेहरू की बातों का दो वजहों से उल्लेख कर रहा हूं।

 इन दिनों हमने एक मिथक गढ़ लिया है कि संविधान अकेले डॉ. बाबा साहेब अंबेडकर की देन है।

 इसमें शक नहीं कि संविधान सभा की प्रारूप समिति के अध्यक्ष होने के नाते अंबेडकर ने संविधान के निर्माण में अहम भूमिका निभाई।

 पर वह इसके अकेले वास्तुशिल्पी नहीं थे।

 अन्य कई लोगों ने इसके लिए कड़ी मेहनत की थी, और पहले प्रधानमंत्री होने के नाते इसमें सबसे महत्वपूर्ण योगदान करने वालों में नेहरू थे।

 नेहरू का नाम और उनकी विरासत, खासकर धर्मनिरपेक्षता की आग्रहपूर्ण रक्षा-को मौजूदा भाजपा नीत सरकार मिटाने पर तुली है।

 भाजपा के कई लोग उनकी विरासत को केवल नकारात्मक रूप में देखते हैं।

 यह अज्ञानी और घमंडी रवैया हमारे गणतंत्र को नुकसान पहुंचा रहा है।

, नेहरू की बातों का जिक्र करने का दूसरा कारण स्वयं को यह याद दिलाना है कि हमें छोटे-छोटे निहित स्वार्थों के लिए अवसर को नहीं खोना चाहिए, इसके बजाय पूरे राष्ट्र को मजबूत बनाना चाहिए, ताकि हमारे मौजूदा कार्यों को ′अतीत और भविष्य की आंखों′ द्वारा सराहना और समर्थन मिल सके।

 यानी समाज के सभी वर्गों, असल में सभी नागरिकों को ईमानदारीपूर्वक अपने हृदय को टटोलने की जरूरत है कि हमारा रवैया कैसा है, क्या हमारा मौजूदा रवैया हमारी पिछली पीढ़ी को मान्य होता, और यह भी कि क्या हमारी आने वाली पीढ़ी इसे स्वीकार करेगी।

, संसद और राज्य विधानसभाएं हमारे संविधान द्वारा निर्मित सर्वाधिक महत्वपूर्ण लोकतांत्रिक संस्थाएं हैं।

 इसलिए हमारे सांसदों और विधायकों को खुद से सवाल पूछना चाहिए कि क्या शोर-शराबा और सदन को स्थगित कर वे उन लोगों की सेवा कर रहे हैं, जिन्होंने उन्हे अपना प्रतिनिधि चुना है।

हमारे मंत्री और नौकरशाहों को भी, जो इस गणतंत्र की कार्यपालिका के स्तंभ का निर्माण करते हैं, खुद से पूछना चाहिए कि भारत में गरीबों और अमीरों के बीच फासला तेजी से क्यों बढ़ता जा रहा है।

 क्या हम आर्थिक एवं सामाजिक लोकतंत्र सुनिश्चित करने की पर्याप्त कोशिश कर रहे हैं।

 सरकारी तंत्र में,  ।

सौजन्य :- अमर उजाला,26.01.2016।

