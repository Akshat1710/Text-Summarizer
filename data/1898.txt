बिहार के समीकरण  (दैनिक जागरण  )।

चुनाव संभावनाओं का खेल है और जिस तरह बिहार चुनाव में उतार-चढ़ाव अपने चरम पर है ऐसे में चुनाव बाद की संभावनाओं के गहरे और तर्कसंगत आकलन की आवश्यकता दिखती है।

 प्रधानमंत्री नरेंद्र मोदी बिहार में हो रहे पांच चरणों के चुनाव में लगभग 40 रैलियों को संबोधित करेंगे।

 बिहार विधानसभा चुनाव के इतिहास में ऐसा पहली बार होगा जब भारत का प्रधानमंत्री इतनी अधिक रैलियों को संबोधित करेगा।

 रैलियों की संख्या में इस बढ़ोतरी का निर्णय अभी लिया गया है, पहले मोदी 12 से 15 रैलियों को संबोधित करने वाले थे।

 जाहिर है भाजपा के नेतृत्व वाले राजग के लिए बिहार चुनाव प्रतिष्ठा का प्रश्न है और भाजपा चुनाव पूर्व और चुनाव बाद की स्थिति के मद्देनजर किसी भी तरह की लापरवाही को बर्दाश्त करने या ङोलने की स्थिति में नहीं है।

 सच यह भी है कि लड़ाई कांटे की है और सत्ता की बागडोर किसी भी पाले में जा सकती है।

 जहां सीमांचल में जदयू और राजद महागठबंधन मजबूत स्थिति में दिख रहा था वहीं तीसरे मोर्चे और ओवैसी की सक्रियता महागठबंधन को परेशानी में डालती दिखाई देती है।

 1 भाजपा का संगठन आपसी रंजिश और टांगखिंचाई की तिकड़मबाजी में फंसा हुआ दिखता है।

 भागलपुर और बांका क्षेत्र के साथ-साथ सीमांचल के एक-दो क्षेत्र भाजपा के लिए परेशानी का सबब बनते दिख रहे हैं।

, भाजपा के कई प्रत्याशी अपनी पार्टी के अंतर्विरोध में बुरी तरह से फंसे दिखाई दे रहे हैं।

 यही कारण है कि इस कांटे की लड़ाई में कुछ भी स्पष्ट होता नहीं दिख रहा।

 फिलहाल इस बारे में विश्वास के साथ कुछ भी कहना मुश्किल है कि आठ नवंबर को चुनाव नतीजे आने पर आखिर में क्या होगा।

 दूसरी तरफ लालू यादव सुर्खियों में हैं और संघ प्रमुख मोहन भागवत के आरक्षण को लेकर दिए गए बयान ने उन्हें अपनी रैलियों में चीखने-चिल्लाने का अच्छा मौका दे दिया है।

 साथ ही उत्तर प्रदेश के दादरी में हुए दुखद घटनाक्रम और गोमांस प्रकरण ने लालू को मुसलमान वोट बैंक पर बेहतर पकड़ बनाने में मदद की है।

 इन घटनाक्रमों के कारण कुछ महीने पहले तक हाशिये पर बैठे लालू यादव अचानक सीधे तौर पर चुनावी युद्ध के केंद्र में आ गए हैं और नीतीश कुमार इस रेस में पीछे होते दिखाई देते हैं।

 यही कारण है कि भाजपा अपनी पूरी ताकत लालू यादव के विरोध में लगा रही है।

 सवाल यह है कि भाजपा और लालू यादव तो एक दूसरे पर हद से अधिक आरोप-प्रत्यारोप लगा रहे हैं, लेकिन यही पैनापन नीतीश कुमार के मामले में भाजपा की ओर से नजर नहीं आता।

 आखिर ऐसा क्यों है।

 नीतीश कुमार भी बार-बार यह कहते हैं कि मैं भाषाई सौम्यता के अपने स्तर को नीचे लाने में विश्वास नहीं रखता।

 भाषा शालीन होनी चाहिए।

 ऐसे में सवाल यह उठता है कि जदयू और भाजपा के बीच भाषा की यह शालीनता कहीं चुनाव बाद की रणनीति का हिस्सा तो नहीं है।

 1बिहार में इस बार अगड़े-पिछड़े और हंिदूू-मुसलमान का मामला काफी तूल पकड़ता दिख रहा है और वोटों का ध्रुवीकरण चरम पर है।

, इस संदर्भ में याद रखने वाली यह है कि वर्ष 2010 के चुनाव में 145 सीटों पर जीत 15000 से कम वोटों के अंतर से मिली थी।

 इसमें 48 सीटों पर तो अंतर 5000 से भी कम था।

 इन 48 सीटों में जदयू को 17, राजद को 12, भाजपा को 11 और अन्य को आठ सीटें मिली थीं।

 चुनाव के गणित में इन छोटे-छोटे अंतरों से मिली जीत-हार सारे समीकरण को उलट पुलट कर रख देती है।

 ऐसे में किसकी झोली में मुख्यमंत्री का पद गिरेगा, इसका कयास लगाना काफी मुश्किल सा हो जाता है।

 1उधर तीसरा गठबंधन इन दो बड़े गठबंधनों के बीच हो रही इस कांटे की लड़ाई को और भी दिलचस्प बना रहा है।

 ऐसा तो नहीं कि बिहार त्रिशंकु विधानसभा की ओर बढ़ रहा है।

 अगर ऐसा हुआ तो फिर चुनाव बाद कैसा खेल खेला जाएगा।

 क्या इसका कुछ कयास-अनुमान लगाया जा सकता है।

 1जब इस स्थिति का आकलन करते हैं तो त्रिशंकु विधानसभा की संभावना कुछ ज्यादा ही मजबूत दिखती है।

 ऐसे में क्या होगा।

 क्या दो बड़े गठबंधनों में टूट होगी।

 क्या तीसरा गठबंधन निर्णायक भूमिका निभाएगा।

, किंग मेकर कौन होगा।

 एक सवाल और भी है, अगर लालू अपने गठबंधन में सबसे बड़ा दल बनकर उभरते हैं और नीतीश कुमार के नेतृत्व में सरकार का गठन होता है तो लालू यादव नीतीश कुमार को कितने महीने मुख्यमंत्री के रूप में देख पाएंगे अथवा पचा पाएंगे।

 वह आखिर कितने दिनों तक नीतीश कुमार को शांति से काम करने देंगे।

 लालू यादव के समर्थन से चल रही नीतीश कुमार की अभी की सरकार में ही ट्रांसफर-पोस्टिंग के कितने ही दबाव लालू की तरफ से लगातार आते रहे हैं।

 वह भी तब जब उनके पास सिर्फ 22 विधायक हैं।

 ऐसे में जब इस चुनाव के बाद लालू के पास विधायकों की अच्छी-खासी संख्या रहेगी तो क्या उनकी मांगों में नाटकीय बढ़ोतरी नहीं होगी।

 क्या उनकी जरूरत से ज्यादा दखलंदाजी नीतीश कुमार को परेशान नहीं करेगी।

 आज की बात यह है कि अभी छोटे भाई के पास 100 से ज्यादा विधायक हैं और बड़े भाई के पास सिर्फ 22।

 फिर भी बड़े भाई ने छोटे भाई की नाक में दम कर रखा है।

 ऐसे में अगर इस चुनाव के बाद बड़े भाई के पास ज्यादा सीटें होंगी तो अंजाम-ए-गुलिस्तां क्या होगा।

 इस पर कुछ ज्यादा कहने की क्या आवश्यकता है।

 1नीतीश कुमार और भाजपा की रहस्यमयी भाषा की शालीनता कहीं उपरोक्त संभावित परिस्थिति को देखते हुए राजनीतिक रणनीति का हिस्सा तो नहीं है यानी चुनाव बाद गठबंधनों का टूटना और जुड़ना।

 ऐसे में सवाल यह है कि नीतीश कुमार मीडिया और मुसलमानों को क्या जवाब देंगे।

 जाहिर है उनके पास कोई जवाब नहीं है।

 फिर यह कैसी रणनीति हो सकती है।

 नीतीश कोई कच्चे राजनीतिक खिलाड़ी तो हैं नहीं।

 क्या नीतीश कुमार किसी मुसलमान को मुख्यमंत्री बनाने की शर्त रख सकते हैं।

 भाजपा में वैसे भी कई वर्षो से शहनवाज हुसैन अपने लिए प्रमुख भूमिका मिलने का इंतजार कर रहे हैं।

 शायद किस्मत बिहार चुनाव के बाद उन पर मेहरबनान हो जाए।

 दूसरी ओर तीसरे मोर्चे की तरफ से पहले ही तारिक अनवर मुख्यमंत्री पद के घोषित उम्मीदवार हैं।

 सच है, राजनीति संभावनाओं का खेल है और आठ नवंबर के बाद ऊंट किस करवट बैठेगा, यह देखना दिलचस्प होगा।

,  , सौजन्य :-दैनिक जागरण  7.10.2015,लेखक :-राजीव मिश्र।

