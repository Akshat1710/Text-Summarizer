अगर जिंदगी बदल गई (हिन्दुस्तान)।

राजीव कटारा।

ये किस मोड़ पर आ गए वह।

 इस जिंदगी को लेकर क्या-क्या अरमान थे।

 अब तो इतना कुछ बदल गया है कि सब धुंधला ही नजर आता है।

, ‘हमारी सोच और उम्मीदों से अलग होती है दुनिया।

 इसीलिए हमें किसी भी बदलाव से दिक्कत होती है।

’ यह मानना है डॉ. एलिजाबेथ थोर्नटन का।

 वह मैनेजमेंट गुरु हैं।

 बैब्सन कॉलेज में मैनेजमेंट प्रैक्टिस की प्रोफेसर हैं।

 उनकी बेहतरीन किताब है, द ऑब्जेक्टिव लीडर: हाउ टु लीवरेज द पावर ऑफ सीइंग थिंग्स ऐज दे आर।

, हम दुनिया को अपनी सोच के हिसाब से देखना चाहते हैं।

 उसी के ईद-गिर्द उम्मीदों को पिरो लेते हैं।

 आदतन हम बहुत जल्दी ही एक दायरा बना लेते हैं।

 यह दायरा हमारी सोच और उम्मीदों से बनता है।

 चाहे-अनचाहे उसमें खट से सिमट जाते हैं।

 उसी दायरे में हम सुखी और दुखी होते हैं।

 बातें हम कुछ भी करें, लेकिन उसके बाहर आना नहीं चाहते।

 यही शायद अपना-अपना ‘कंफर्ट जोन’ है।

 फिर एक दिन सब उलट-पुलट जाता है।

 हमारी सोच और उम्मीदों से बना दायरा दरकने लगता है।

 हम परेशान हो जाते हैं।

 कुछ इस तरह, मानो किसी ने हमें बेघरबार कर दिया हो।

 जिंदगी में कभी-कभी हमें बेघरबार भी होना पड़ता है।

 पर हम जीना तो नहीं छोड़ देते।

 हम लड़ते हैं और फिर से घर बसा लेते हैं।

 या लौट आते हैं।

 जब बदलाव हमारे मन मुताबिक नहीं होता, तो किसे अच्छा लगता है।

 लेकिन उस हाल में हम कब तक रह सकते हैं।

 हम रुक गए हैं, यह जानते हैं।

 लेकिन हम रुके हुए नहीं रह सकते।

 अगर हमारी जिंदगी बदल गई है, तो हमें अपनी सोच बदलनी होगी।

 उम्मीदों के दायरे बढ़ाने होंगे।

 तभी हम बदलाव के साथ जी पाएंगे।

सौजन्य- हिन्दुस्तान।

