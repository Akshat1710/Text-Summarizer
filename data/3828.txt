इस टैक्स से सुधार से होगा फायदा (नवभारत टाइम्स)।

जिस एफडीआई के इतने गीत पहले मनमोहन सिंह की और फिर नरेंद्र मोदी की सरकार में गाए जा चुके हैं, उसकी हकीकत धीरे-धीरे सामने आने लगी है।

 भारत के किसी सामान्य जिले से भी छोटा सिंगापुर, अफ्रीका की छोटी अर्थव्यवस्थाओं में गिना जाने वाला मॉरीशस और यूरोजोन में आने वाला ततैये जितना बड़ा द्वीपीय देश साइप्रस मिलकर भारत के लिए कुल एफडीआई में से आधे का बंदोबस्त करते हैं।

 निश्चित रूप से इस पैसे का ज्यादातर हिस्सा यूरोप-अमेरिका के सुपर अमीरों की जेब से नहीं, भारत को दिनदहाड़े लूट रहे यहां के नेताओं, अफसरों और भ्रष्ट पूंजीपतियों की तिजोरियों से आता है, जिसे टैक्सेशन के दायरे में लाने की चर्चा शुरू होते ही हमारे शेयर बाजारों को सांप सूंघ जाता है।

, डबल टैक्सेशन अवॉयडेंस अग्रीमेंट (डीटीएए) के तहत आने वाले इस पूंजी निवेश पर होने वाले मुनाफे को हमारी सरकारें अपने आंख-कान बंद करके बाहर चले जाने देती हैं।

 भारत में इस पर कोई टैक्स नहीं लगता।

 गनीमत है कि अब डीटीएए में सुधार की शुरुआत हो चुकी है।

 1 अप्रैल 2017 से इन पर भारतीय दरों का आधा यानी 7.5 प्रतिशत टैक्स लगने लगेगा और 2019 से इन्हें लॉन्ग टर्म कैपिटल गेन्स टैक्स की सामान्य 15 प्रतिशत की दर के दायरे में ले लिया जाएगा।

, भारतीय शेयर बाजारों को इससे थोड़ा नुकसान होगा।

 केंद्र सरकार को एफडीआई के आंकड़े दिखाकर अपनी छाती चौड़ी करने के मौके भी थोड़े कम मिलेंगे।

 लेकिन काले धन की दबंगई पर इससे निश्चित रूप से काफी रोक लगेगी।

 सरकार को ऐसी ही सक्रियता टैक्स हैवन कहे जाने वाले बाकी छोटे-छोटे देशों में जमा भारतीय काले धन पर भी लगानी चाहिए।

 अफसोस कि इस मामले में टैक्सेशन और आर्थिक अपराधों से जुड़ी भारतीय एजेंसियों की भूमिका बहुत मामूली रही है।

 और तो और, पनामा जैसे देशों में इस तरह के जो खाते हैकर्स और पत्रकारों के इंटरनेशनल नेटवर्क के प्रयासों के जरिये सामने आए, उनके मालिकों के खिलाफ भी अब तक कोई ठोस कार्रवाई नहीं की जा सकी है, और उनमें से कुछ को तो हम बाकायदा टीवी पर सरकारी योजनाओं का प्रचार करते हुए देख रहे हैं।

​, सौजन्य – नवभारत टाइम्स।

