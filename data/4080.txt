सामरिक तकाजों के बरक्स (राष्ट्रीय सहारा)।

रूस की सत्तर टुकड़ियां बीते अक्टूबर माह में रावलपिंडी पहुंचीं जिनने द्रुज्बा 2016 (मैत्री 2016) नाम के संयुक्त सैन्य अभियान में शिरकत की।

 इसे भारत-रूस (पूर्व सोवियत संघ से बना राष्ट्र) के बीच बीते 70 वर्षो की मैत्री को मुखर करने के प्रयास के तौर पर प्रचारित किया गया।

 बेशक, भारत-रूस संबंधों को नये सिरे से पुनर्परिभाषित किया जा रहा है।

 इसके लिए अनेक और भिन्न कारण गिनाए जा सकते हैं।

 भारत के साथ संबंधों की कीमत पर रूस और पाकिस्तान का निकट आना तो मात्र दिखावटी है।

 और इन दोनों देशों के परस्पर निकट आने को व्यापक संदर्भ में देखा जाना जरूरी है।

 सीरिया संकट में रूस सक्रियता से जुड़ा है, जिसे लगता है कि विश्व शांति के लिए देयस या आईएस बड़ा खतरा है।

 यह भी कि अफगानिस्तान में आईएस की गतिविधियों, जिनका मध्य एशिया और रूस में सुरक्षा संबंधी गंभीर परिणाम हो सकते हैं, को काबू में रखने के लिए पाकिस्तान का सक्रिय जुड़ाव जरूरी है।

 रूस के राष्ट्रपति के अफगानिस्तान में विशेष दूत जमीर काबुलोव ने अप्रैल, 2016 में दावा किया था कि मात्र एक साल में आईएस ठिकाने पर आईएस लड़ाकों की संख्या 100 से बढ़कर दस हजार से ज्यादा हो गई।

 हाल में रूस के अफगानिस्तान में राजदूत ने जमीर काबुलोव का हवाला देते हुए लोया जिरगा को संबोधित करते हुए कहा, ‘‘..हमारे हित वैसे ही हैं, जैसे देयस से लड़ते तालिबान के..।

’ अफगानिस्तान में दीर्घकालिक राजनीतिक स्थिति के मद्देनजर पाकिस्तान को रूस एक जरूरत के रूप में देखता है।

 अफगानिस्तान के भविष्य को तय करने में पाकिस्तान की भूमिका को चीन मान रहा है, ऐसे में अफगानिस्तान में पाकिस्तान की भूमिका का विरोधकरने की गुंजाइश कम ही है।

 कुछपर्यवेक्षकों का यह भी अनुमान है कि रूस और पाकिस्तान के बीच हाल में आईनिकटता इन दोनों की चीन से निकटता के कारण से है।

 आज की तारीख में रूस एशिया में किसी भी अन्य देश की तुलना में चीन के ज्यादा करीब है।

 नियंतण्र और सामरिक मुद्दों पर दोनों के एक समान विचारों के चलते इनमें निकटता आई है।

 फिर, दोनों के बीच नित बढ़ते आर्थिक और सैन्य संबंध में उनकी निकटता का आधार बना है।

 चूंकि रूस और पाकिस्तान आर्थिक समस्याओं से जूझ रहे हैं, इसलिए वे चीन के निवेश से लाभान्वित होने के इच्छुक हैं।

 जैसे कि लाहौर और कराची के बीच डाली जा रही पाइपलाइन का वित्त पोषण रूसी निवेश से हो रहा है।

 लेकिन इस परियोजना को पूरा करने में चीन से धन की जरूरत हो सकती है।

 चीन-पाकिस्तान आर्थिक गलियारे से भी रूस लाभान्वित होना चाहता है।

 वह पाकिस्तान में स्थिरता लाने के प्रयासों में मदद करने का भी इच्छुक है।

 इससे पहले कभी भी रूस के पाकिस्तान के साथसंबंध प्रगाढ़ नहीं रहे।

 पाकिस्तान के स्वतंत्र होने के पश्चात पाकिस्तान के तत्कालीन प्रधानमंत्री लियाकत अली को सोवियत संघ और अमेरिका ने आमंत्रित किया था।

 उन्होंने अमेरिका जाने को प्राथमिकता दी; क्योंकि वहां से आर्थिक सहायता मिलने की उम्मीद थी, और अमेरिका में उसकी मदद करने की दृष्टि से सोवियत संघ से अधिक क्षमता थी।

 शीत युद्ध के दौर में पाकिस्तान अमेरिकी नीत सियाटो और सेन्टो सैन्य गठजोड़ों का सदस्य था।

 इसके अलावा, चीन-पाकिस्तान की करीबी (चीन-सोवियत संबधों में बिखराव के पश्चात) भी रही।

 भारत के सोवियत संघ के साथ ठोस गठजोड़, जिसे राष्ट्र के रूप में बांग्लादेश के उदय का कारण भी माना जाता है, के चलते भी ऐसा रहा।

 अफगानिस्तान में सोवियत हस्तक्षेप के दौरान उसका विरोधकरने में पाकिस्तान सबसे आगे रहा।

 उसे अमेरिका का साथमिला, जिसकी मदद से बढ़-चढ़कर सोवियत फौजों के खिलाफ मुजाहिद्दीन का समर्थन किया।

 अफगानिस्तान से सोवियत सैनिकों के लौटने के बाद पाकिस्तान ने तालिबान का समर्थन किया।

 भारत और रूस, दोनों ने तालिबान के खिलाफलड़ाईमें नॉदर्न एलायंस का समर्थन किया।

 शीत युद्ध की समाप्ति के उपरांत रूस ने भारत के साथअपनी मित्रता को जारी रखा और कश्मीर के मुद्दे पर भारत के पक्ष का समर्थन किया।

रूस के रुख में स्पष्ट बदलाव 2012 में देखा गया, जब पाकिस्तान के विदेश मंत्री ने रूस का दौरा किया।

 उसके बाद पाकिस्तान के सेनाध्यक्ष 2014 में रूस की यात्रा पर गए।

 इसी बीच, अफगानिस्तान में अमेरिकी सैनिकों की कमी होने लगी।

 रूस और पाकिस्तान को यह एक ऐसा अवसर प्रतीत हुआ, जब वे परस्पर सामरिक संबंधों को बढ़ा सकते थे।

 बीते कुछवर्षो में रूस ने पाकिस्तान के साथअपने संबंधों का विस्तार किया है।

 अब वह उसके साथ सैन्य समझौते को अंतिम रूप देने की तैयारी में है।

 इसमें एसयू-35 लड़ाकू जेट भी शामिल हैं।

 लेकिन रूस की पाकिस्तान के साथनजदीकियां नई दिल्ली की अमेरिका के साथ खासी चर्चित निकटता के प्रतिक्रियास्वरूप नहीं हैं।

 बल्कि यह रूस के लिए आर्थिक और राजनयिक रूप से बढ़ते अपने अकेलेपन से बाहर निकलने का प्रयास ज्यादा है।

 गौरतलब है कि चीन के साथबढ़ते रूस के संबंधों के मद्देनजर पश्चिमी देशों ने रूसी अर्थव्यवस्था को अलग-थलग करने के प्रयास तेज कर दिए हैं।

 इसके अलावा, रूस हथियारों के अपने बाजार को भी विस्तार देना चाहता है, ताकि उसका रक्षा क्षेत्र मजबूत बना रहे।

 चीन और भारत पर अपनी मौजूदा निर्भरता के बल पर ही रूस नहीं रह सकता।

 मास्को अपने शस्त्र कारोबार में विविधता नहीं ला पाया तो उसे अपनी अर्थव्यवस्था में आए ठहराव के और घना हो जाने का खतरा है।

 रूस की पाकिस्तान से निकटता निश्चित ही भारत की नाराजगी का सबब है; क्योंकि यह निकटता भारत की पाकिस्तान को नियंतण्र स्तर पर अलग-थलग कर देने की नीति के अनुरूप नहीं है।

 लेकिन इसका अर्थ यह नहीं है कि मास्को आतंकवाद के मुद्दे पर पाकिस्तान के बरक्स भारत का समर्थन नहीं करेगा।

 कई देशों ने उरी हमले पर अपने संदिग्धबयान दिए हैं।

 रूस ने आगे बढ़कर पाकिस्तान का नाम लेते हुए कहा, ‘‘हमें नियंतण्ररेखा के निकट आतंकवादी हमले को लेकर चिंता है।

 यह चिंताजनक है और नई दिल्ली ने उरी नगर के करीब सैन्य ठिकाने पर हमले को पाकिस्तान की शह पर की गई कार्रवाईकरार दिया है।

’, – अमिताभ सिंह।

सौजन्य – राष्ट्रीय सहारा।

