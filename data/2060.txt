नए दौर में पुरानी दोस्ती ( दैनिक जागरण : Editorial )।

प्रधानमंत्री नरेंद्र मोदी अगले सप्ताह ब्रिटेन जा रहे हैं।

 ब्रिटिश सरकार इसे सफल बनाने के लिए हरसंभव प्रयास कर रही है, क्योंकि ब्रिटेन को मोदी की इस यात्र से काफी आशाएं हैं।

 चीनी राष्ट्रपति शी चिनफिंग हाल ही में ब्रिटेन गए थे और इसके कुछ दिनों बाद ही प्रधानमंत्री नरेंद्र मोदी का दौरा हो रहा है।

 इस घटना को पिछले कई दशकों में ब्रिटिश विदेश नीति में सबसे महत्वपूर्ण बदलाव के तौर पर देखा जा रहा है।

 ब्रिटेन ने यूरोप में चीन के प्रमुख सहयोगी के तौर पर अपनी स्थिति बनाई है।

 मोदी के दौरे से भारत-ब्रिटेन संबंधों में नए मानदंड स्थापित होने की संभावना है, क्योंकि करीब एक दशक में ब्रिटेन जाने वाले भारत के किसी प्रधानमंत्री की यह पहली यात्र होगी।

, अमेरिका के साथ अपने विशेष संबंध को लेकर मोहभंग होने और बहुत ज्यादा नौकरशाही वाले यूरोपीय यूनियन से मुक्त होने से ब्रिटेन अन्य देशों के साथ संबंध बढ़ाने के लिए एशिया में नई संभावनाएं तलाश रहा है।

 इसका लक्ष्य एशिया की आर्थिक गतिशीलता का उपयोग प्रमुख वैश्विक अर्थव्यवस्था के तौर पर ब्रिटेन के स्तर पर मदद के लिए करना है।

 डेविड कैमरन सरकार ने विदेश कार्यालय के कामकाज में ‘नई व्यावसायिकता’ लाने का निर्णय किया है और अर्थव्यवस्था बेहतर करने के लिए देश के विस्तृत राजनयिक नेटवर्क का उपयोग करते हुए ब्रिटेन के लिए व्यवसाय बढ़ाने के खयाल से विदेश कार्यालय का उपयोग करने की बात तय की है।

 कैमरन ने विपक्ष के नेता के तौर पर 2006 में भारत का दौरा किया था।

 तब से ही कंजरवेटिव इस बात को लेकर एकमत हैं कि ब्रिटेन के लिए भारत प्राथमिकता में है।

 कैमरन ने अपने भारत दौरे से पहले लिखा था ‘भारत दुनिया का सबसे बड़ा लोकतंत्र, तेजी से बढ़ती अर्थव्यवस्था, एक बड़ा संभावित व्यापारिक साझीदार, ठोस बहुलवादी संस्कृति वाला विविधतापूर्ण समाज और प्रमुख क्षेत्रीय देश है- यह दुनिया के अशांत क्षेत्र में स्थायित्व के लिए एक ताकत है।

’ उन्होंने सलाह दी कि भारत के साथ ब्रिटेन का संबंध ‘काफी गहरा’ है, लेकिन बावजूद इसके इसे और गहरा व मधुर होना चाहिए।

, 2005 में तत्कालीन ब्रिटिश प्रधानमंत्री टोनी ब्लेयर के भारत दौरे के वक्त भारत और ब्रिटेन ने ‘रणनीतिक दोस्ती’ कायम की थी, लेकिन यह दोस्ती नाम की ही बनी।

 कंजरवेटिव इसे नई गति देने को इच्छुक हैं।

 ब्रिटेन भारत में सबसे बड़ा यूरोपीय निवेशक है और भारत ब्रिटेन में दूसरा सबसे बड़ा निवेशक है।

 भारतीय विद्यार्थी ब्रिटेन में दूसरे सबसे बड़े समूह हैं।

 कई प्रमुख ऐतिहासिक, भाषाई और सांस्कृतिक रिश्ते हैं जिन्हें अभी तक नहीं भुनाया जा सका है।

 परंतु भारत के लिए लेबर सरकार की विरासत बहुत जटिल है और कैमरन सरकार को इन चुनौतियों से निबटने में कई राजनयिक बदलाव करने की जरूरत होगी।

 यह कश्मीर के मुद्दे के लिए खास तौर पर सच है।

 लेबर सरकार ने नई दिल्ली को चिढ़ाने के अलावा और कोई काम नहीं किया।

 2009 तक तो तत्कालीन विदेश मंत्री डेविड मिलीबैंड यही धमकी देते रहे थे कि कश्मीर विवाद का समाधान दक्षिण एशिया में आतंकवाद की समस्या से निबटने के लिए जरूरी है।

 मिलीबैंड ने न सिर्फ क्षेत्रीय मुद्दों के प्रति अपना मौलिक अज्ञान दिखाया, बल्कि ब्रिटेन और भारत में संभावित रिश्तों को भी एक ही झटके में नष्ट कर दिया।

 यह ठीक है कि कश्मीर के मुद्दे पर किसी की तरह की बात होने पर भारत की तरफ से तीव्र प्रतिक्रिया जताई जाती है, लेकिन मिलीबैंड की आधी-अधूरी सूचना वाली घोषणाओं और भारतीय चिंता के प्रति संवेदनशीलता की कमी से ब्रिटिश विदेश नीति की टेढ़ी-मेढ़ी राह को लेकर नई दिल्ली में कुछ मूलभूत सवाल उभरे।

 मिलीबैंड लेबर पार्टी के घरेलू समूह, खासतौर से पाकिस्तानी मुसलमानों की चिंताओं को संतुष्ट करने की कोशिश भर कर रहे थे।

 ब्रिटेन में रह रहे मुसलमानों में पाकिस्तानी मुसलमानों की संख्या सबसे अधिक है, लेकिन इस रवैये ने ब्रिटेन को लेकर भारतीयों में यह मनोवैज्ञानिक राय बनी कि ब्रिटेन आज भी प्रमुख मुद्दों पर पाकिस्तान की तरफ है और दोनों देशों के बीच संबंधों के मामले में यह एक अमिट रेखा बन गई, जो गैरजरूरी थी।

, इसके उलट मौजूदा समय में कैमरन सरकार ने भारतीय उपमहाद्वीप को लेकर पारंपरिक ब्रिटिश रवैये से हटकर सोचने का गंभीर प्रयास किया है।

 ऐसी कोशिश खासतौर से भारत के मामले में है जिसे उसने पाकिस्तान के चश्मे से देखते हुए दक्षिण एशियाई देश के रूप में नहीं, बल्कि उभरती शक्ति के रूप में संबंध बनाने का फैसला किया है।

 डेविड कैमरन ने 2010 में अपने पहले भारत दौरे के समय भी यही बातें कही थीं।

 कैमरन ने भारत या कहीं भी ‘आतंकवाद फैलाने’ की कोशिश के खिलाफ पाकिस्तान को चेतावनी दी थी और कहा कि उसे ‘दोनों तरह से देखने’ की अनुमति नहीं दी जा सकती।

 उन्होंने भारत के साथ निकटवर्ती सुरक्षा संबंध का प्रस्ताव किया और इस बात को रेखांकित किया कि भारत की तरह ब्रिटेन का भी निश्चय है कि तालिबान, हक्कानी नेटवर्क या लश्करे-तैयबा जैसे समूहों को भारत या ब्रिटेन में उनके नागरिकों पर हमला करने की अनुमति नहीं दी जाएगी।

 पाकिस्तान के साथ राजनयिक शोरगुल खड़ा होने और डेविड मिलीबैंड द्वारा उन्हें ‘बड़बोला’ कहे जाने के बावजूद कैमरन अपने बयानों पर कायम रहे।

 सबसे खास बात यह है कि ब्रिटिश प्रधानमंत्री ने भारत-पाकिस्तान विवाद में ब्रिटेन की किसी तरह भूमिका से इंकार किया।

, प्रधानमंत्री डेविड कैमरन हाल के वर्षो में वैसे कुछ ब्रिटिश प्रधानमंत्रियों में हैं जिन्होंने भारतीय हितों की इतनी वकालत की है।

 हालांकि भारत के आर्थिक शक्ति के रूप में उभरने के कारण भारत के प्रति ब्रिटिश रवैया पूरे राजनीतिक परिदृश्य में बदल रहा है।

 विपक्षी लेबर पार्टी ने भारत को मानवाधिकार के चश्मे से और पाकिस्तानी प्रवासी समर्थक समूह के प्रभाव के जरिये देखना जारी रखा हुआ है।

 इसलिए भारत के लिए टोरी सरकार के साथ रिश्ता बढ़ाना एक अच्छा विचार है।

 कैमरन ने ब्रिटेन में भारतीय नजरिये को काफी हद तक बदलने की कोशिश की है।

 अब इस तरह का प्रतिदान करने की बारी मोदी की है।

 यही कारण है कि उनकी यात्र को लेकर दोनों ही देशों के नागरिकों को काफी उम्मीदें हैं।

 यदि भारत को वैश्विक स्तर पर ब्रिटेन से सहयोग-समर्थन की बहुत आवश्यकता है तो दूसरी ओर ब्रिटेन को भारत से रिश्ते मजबूत करने से कई तरह के लाभ मिलेंगे और यही वह केंद्रीय बिंदु है जो दोनों देशों को मौजूदा हालात में जोड़ता है और एक दूसरे के करीब लाता है।

 उम्मीद की जानी चाहिए कि प्रधानमंत्री नरेंद्र मोदी की ब्रिटेन यात्र के दौरान दोनों ही पक्ष इस बात को समङोंगे और भविष्य के रिश्ते तय करते समय इन बातों को ध्यान में रखेंगे।

 इसी से दोनों देशों के बीच पुरानी दोस्ती एक नए मुकाम पर पहुंचेगी।

-हर्ष वी. पंत (लेखक लंदन के किंग्स कॉलेज में अंतरराष्ट्रीय संबंधों के प्राध्यापक हैं)।

सौजन्य :- दैनिक जागरण , 12.10.2015।

