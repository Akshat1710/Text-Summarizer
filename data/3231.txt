अमेरिका में नवाज का हासिल (हिंदुस्तान : Editorial)।

 =": #0000;"प्रचारित किया जा रहा था कि नवाज शरीफ का वाशिंगटन दौरा ऐतिहासिक होगा, लेकिन पाकिस्तान को कोई बड़ी खैरात भी हाथ नहीं लगी।

, भारत के दृष्टिकोण से बराक ओबामा और नवाज शरीफ की मुलाकात एक सामान्य व तटस्थ घटना है, क्योंकि न तो अमेरिका ने पाकिस्तान को जमकर डांट पिलाई और न ही पाकिस्तान ने ऐसी कोई हिमाकत की, जो भारत को नागवार गुजरे।

 कूटनीतिक लिहाज से देखें, तो कई अर्थो में यह मुलाकात हमारी स्थिति को मजबूत ही करती है।

 दरअसल, व्हाइट हाउस में ओबामा और शरीफ की बैठक के बाद घरेलू स्थितियों को ध्यान में रखकर नवाज शरीफ सरकार द्वारा यह दिखाने की कोशिश की गई कि अमेरिका ने कश्मीर मसले पर अपनी बात रखी है।

 लेकिन पूरे साझा बयान को समङों, तो उससे यह पुन: स्पष्ट होता है कि अमेरिका ने कश्मीर मुद्दे पर न तो मध्यस्थता की बात कही है और न ही हस्तक्षेप की, जबकि पाकिस्तान इसमें कोई भी एक स्थिति चाहता था।

 अमेरिकी राष्ट्रपति ने कहा कि इसे द्विपक्षीय वार्ता से ही सुलझाया जाए और दोनों पड़ोसियों के बीच एक निरंतर व लोचदार बातचीत-प्रक्रिया की जरूरत है।

 हालांकि, यहां पाकिस्तानी मीडिया और पाकिस्तान सरकार ने खुद कश्मीर को एक ‘क्षेत्रीय विवाद’ के तौर पर दर्शाया है, किंतु साझा बयान में दर्ज है- ‘कश्मीर समेत क्षेत्रीय व अन्य विवादों’, यानी पाकिस्तान की तरफ से जो परोसा जा रहा है, वैसा कुछ नहीं है, बल्कि यह एक अलग बहस का मुद्दा है कि कश्मीर को दुनिया एक विवादित क्षेत्र मानती है या नहीं।

, इसी तरह, कहा जा रहा है कि अमेरिका-पाकिस्तान वार्ता में कहा गया कि अमेरिका नहीं चाहता कि पाकिस्तान आतंकी समूहों के खिलाफ भेदभाव के साथ कार्रवाई करे।

 गौरतलब है कि पाकिस्तान के सामने अमेरिका अपना यह विचार बहुत पहले ही जाहिर कर चुका है।

 बेशक, इस बार लश्कर-ए-तैयबा और उसके सहयोगी संगठनों का नाम आया और पाकिस्तान ने भरोसा दिलाया कि लश्कर व हक्कानी नेटवर्क के खिलाफ जरूर कार्रवाई होगी, लेकिन इसमें कुछ भी नया नहीं है।

 अव्वल तो संयुक्त राष्ट्र छह साल पहले ही लश्कर-ए-तैयबा पर प्रतिबंध लगा चुका है।

 और जब छह साल में पाकिस्तान ने कोई कार्रवाई नहीं की, तो ओबामा अपने बचे हुए एक साल के कार्यकाल में कैसे पाकिस्तान को इसके लिए मजबूर करेंगे।

 दूसरी बात, पाकिस्तानी प्रधानमंत्री नवाज शरीफ ने साफ-साफ कहा है कि पाकिस्तान संयुक्त राष्ट्र के प्रस्तावों के तहत यह कार्रवाई करेगा।

 यानी शरीफ साहब ने संयुक्त राष्ट्र के प्रतिबंध के संदर्भ में यह कहा, न कि इस पूरे क्षेत्र में अमन के लिहाज से अपनी कोई प्रतिबद्धता दिखाई।

, वार्ता के बाद आतंकवाद के मसले पर अपनी कार्रवाई को लेकर पाकिस्तान ने जिस तरह से ढोल पीटने का काम किया और यह कहा कि अमेरिका ने उसकी कार्रवाई की सराहना की है, उसके सच को भी जानने की जरूरत है।

 अमेरिकी विदेश विभाग ने आतंकवाद के खिलाफ किसी भी कथित पाकिस्तानी कार्रवाई को बहुत महत्व नहीं दिया।

 इसके बरक्स, उसने डोजियर सौंपे और पाकिस्तान को यह कहने के लिए मजबूर होना पड़ा कि हम किसी भी आतंकी संगठन को अपनी जमीन का इस्तेमाल नहीं करने देंगे।

 संयुक्त घोषणा-पत्र में नवाज शरीफ इसी पाकिस्तानी संकल्प से अमेरिका को अवगत कराते नजर आए हैं।

 हालांकि, उन्होंने एक चतुराई जरूर की कि अपने इस संकल्प को इस वाक्य के साथ खत्म किया कि बाकी सारे देश भी अपनी जमीन का दुरुपयोग न होने दें।

 यहां पर पाकिस्तान का इशारा अफगानिस्तान की तरफ था और शरीफ अमेरिका को यह दर्शाना चाहते हैं कि अफगान-पाक सीमा पर आतंकी गतिविधियों को अंजाम देने के पीछे अफगानिस्तान है।

 इसके साथ ही, वह बलूचिस्तान को ध्यान में रखते हुए भारत को भी लपेटना चाहते थे।

 यानी जो कुछ हो रहा है, वह भारत-अफगानिस्तान कर रहा है, पाकिस्तान का तो कोई लेना-देना ही नहीं है, बल्कि वह तो इसका शिकार बन रहा है।

 पाकिस्तान के इस तर्क को अमेरिका हमेशा यह कहते हुए खारिज करता रहा है कि इस तरह का कोई सबूत नहीं है।

 अपने पिछले पाकिस्तान दौरे में भी अमेरिकी विदेश मंत्री जॉन केरी ने यही बात कही थी।

 लेकिन पाकिस्तान ने एक बार फिर इसी झूठ को उछालने का प्रयास किया।

, नवाज शरीफ हुकूमत ने इस बैठक से पहले यह तस्वीर पेश की थी कि अमेरिका-पाकिस्तान के बीच परमाणु समझौता होने जा रहा है और वह करार काफी हद तक अमेरिका-भारत परमाणु समझौते जैसा होगा।

 लेकिन मुलाकात के बाद अमेरिका ने पाकिस्तान से परमाणु करार करने के संबंध में किसी भी तरह की वार्ता से साफ इनकार किया है।

 अगर हम इस पूरे मुद्दे को भारतीय नजरिये से देखें, तो लगता है कि इस मुद्दे पर परदे के पीछे कुछ हो रहा है, लेकिन यह मानना गलत होगा कि पाकिस्तान के साथ अमेरिका का कोई समझौता हुआ है।

 साझा बयान में भी परमाणु मसले को उठाया गया है, लेकिन समझौते की बात नहीं है।

, पाकिस्तान की तरफ से यह प्रचारित किया जा रहा था कि नवाज शरीफ का वाशिंगटन दौरा ‘रीमेक ऐंड ब्रेक’ होगा, लेकिन ऐसा कुछ भी नहीं हुआ, न तो पाकिस्तान-अमेरिकी रिश्ते में कोई नाटकीय सुधार आया और न ही पाकिस्तान को कोई बड़ी खैरात हाथ लगी।

 उल्टे यह लगा कि नवाज शरीफ सरकार किसी खतरे में है, इसलिए अमेरिका से ‘लोकतंत्र’ और ‘लोकतांत्रिक प्रतिबद्धता’ के नाम पर उसने समर्थन जुटाने का काम किया।

 पाकिस्तान में फौज अब भी सवरेपरि है और उसके आका बड़ी हैसियत रखते हैं।

 खुद अमेरिकी मीडिया में यह चर्चा है कि पाकिस्तानी प्रधानमंत्री नवाज शरीफ को कोई संजीदगी से नहीं लेता, इसलिए वह किसी भी सामरिक समझौते पर मुहर लगाने के लिए उपयुक्त व्यक्ति नहीं हैं।

, अगर हम 1999 के तख्तापलट को देखें, तो मालूम होता है कि नवाज शरीफ सरकार को बेदखल करने से कुछ दिनों पहले ही अमेरिका ने कहा था कि वह पाकिस्तान में किसी भी अलोकतांत्रिक हिमाकत का समर्थन नहीं करेगा, लेकिन तब भी शरीफ की सरकार चली गई थी।

 इस बार भी कहा गया है कि ‘अमेरिकी राष्ट्रपति बराक ओबामा और पाकिस्तानी प्रधानमंत्री नवाज शरीफ इसकी पुष्टि करते हैं कि अमेरिका-पाकिस्तान साङोदारी का महत्वपूर्ण स्तंभ लोकतंत्र के प्रति परस्पर प्रतिबद्धता है और राष्ट्रपति ओबामा इसकी सराहना करते हैं कि प्रधानमंत्री शरीफ के नेतृत्व में पाकिस्तान के लोकतांत्रिक संस्थान मजबूत और संगठित हो रहे हैं।

’ इस पूरे वाक्यांश को पाकिस्तान अपनी बड़ाई में देख सकता है, वहीं यह शक भी गहराता है कि पाकिस्तान की नागरिक सरकार फिर किसी संकट के मुहाने पर तो नहीं है।

(ये लेखक के अपने विचार हैं)।

सौजन्य :- हिंदुस्तान, 26.10. 2015, सुशांत सरीन(रक्षा विशेषज्ञ)।

