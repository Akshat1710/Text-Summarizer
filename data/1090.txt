शब्दों से नहीं संकेतों से (हिन्दुस्तान)।

गलती का एहसास कराते वक्त शब्दों से ज्यादा संकेतों से काम लेना अधिक मुफीद होता है।

 हाव-भाव भी एक कारगर तरीका हो सकता है।

 किसी के आत्म-सम्मान, गर्व या बुद्धिमानी को सीधे चुनौती देना, उसे नाराज करना या फिर दुश्मनी मोल लेने जैसा है।

 इसी तरह, अपने आत्म-सम्मान, गर्व और बुद्धिमानी के बारे में किसी को बताना अपनी फजीहत कराने जैसा है।

 जैसे, दूसरों को समझाने या उपदेश देते समय यह कभी नहीं बताया जाता कि उसके सामने बैठे भाषण या उपदेश सुन रहे सभी लोग मूर्ख हैं, वही इसमें सबसे बुद्धिमान और ज्ञानी है।

, बात समझने की है।

 समझाने वाला समझने वाले से अधिक समझदार और बुद्धिमान तो होता ही है, लेकिन दूसरों के सामने यह बात कहने वाली नहीं होती।

 इसे कह दिया जाए, तो सारी बातों का ही नहीं, बल्कि व्यक्तित्व का भी असर खत्म हो जाता है।

 किसी की गलती बताने पर कोई आपसे कभी सहमत नहीं होगा।

 और जिसे हम समझाना चाहते हैं, वह पलटकर तुरंत वार कर देगा।

 अपनी सोच में बदलाव तो वह नहीं ही करेगा।

 अदने से अदना आदमी भी किसी बुद्धिमान व्यक्ति को स्मार्ट या बुद्धिमान नहीं मानेगा, यदि उसे यह समझाया जा रहा है कि तुम उससे बुद्धि में निम्नतर हो।

, डेल कारनेगी के कथनानुसार, बुद्धिमान वही है, जो परिस्थितियों को भली प्रकार समझकर कदम उठाए।

 लॉर्ड चेस्टरफील्ड ने अपने पुत्र से इस संदर्भ में बहुत सटीक बात कही थी- संभव हो, तो दूसरे लोगों से ज्यादा बुद्धिमान बनो, परंतु यह बात उनसे कहो मत।

 जाहिर सी बात है कि बात जब कह दी जाती है, वह भी वहां, जहां कहना नहीं संकेतों से बताना आवश्यक है, तब उसका असर समाप्त हो जाता है।

 ओम प्रकाश भटनागर, सौजन्य- हिन्दुस्ताऩ।

