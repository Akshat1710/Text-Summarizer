बच्चों की किताबों का एक नया चेहरा (हिन्दुस्तान)।

काले धन से निपटने के लिए दो हजार मूल्य वाले नोटों को खास देसी नैनो टेक्नोलॉजी से तैयार किया गया है।

 हर दो हजार वाले नोट में एक नैनो जीपीएस चिप (एनजीसी) लगी हुई है।

यह एनजीसी तकनीक कैसे काम करती है।

एनजीसी की खासियत यह है कि इसे किसी अतिरिक्त ऊर्जा-स्रोत की जरूरत नहीं होती।

 यह सिग्नल रिफ्लेक्टर के रूप में काम करती है, यानी मिलने वाले संकेत को परावर्तित कर देती है।

 जब इस चिप की वास्तविक स्थिति को जानने के लिए सैटेलाइट सिग्नल भेजता है, तो यह एनजीसी उस नोट के सीरियल नंबर के साथ सिग्नल को फिर से सैटेलाइट की तरफ रवाना कर देती है।

 इस तरह एनजीसी लगे नोट का पता आसानी से लग सकता है; फिर चाहे वह जमीन के 120 मीटर नीचे ही क्यों न हो।

 अच्छी बात यह है कि बिना नोट को क्षति पहुंचाए इस चिप को निकालना या इसके साथ छेड़छाड़ करना संभव नहीं है।

यह काले धन के खतरे को दूर करने में किस तरह मदद करेगी।

चूंकि चिप लगे हर नोट की जानकारी जुटाई जा सकती है, इसलिए किसी खास जगह पर कितने नोट रखे हुए हैं, इसका पता सैटेलाइट से लगाया जा सकता है।

 अगर बैंक और अन्य वित्तीय संस्थानों से इतर किसी संदिग्ध जगह पर लंबे समय तक ऐसे नोट बड़ी मात्रा में रखे होंगे, तो इसकी सूचना तत्काल इनकम टैक्स विभाग को दी जाएगी।

 इससे संदिग्ध लोगों पर शिकंजा कसेगा और भारत काले धन से मुक्त हो जाएगा।

, ये वे शब्द हैं, जो पिछले हफ्ते व्हाट्सएप पर खूब प्रसारित हुए और जिन पर कई लोगों ने भरोसा किया।

 यह संदेश अंग्रेजी में था, जिसका हिंदी तर्जुमा यहां दिया गया है।

 आमतौर पर मैंने पाया है कि व्याकरण और हिज्जे इस तरह की मूर्खता के संकेतक हैं, क्योंकि कभी-कभी अविश्वसनीय अफवाहें व्याकरण की दृष्टि से बिल्कुल सटीक तरीके से गढ़ी जाती हैं, लिहाजा मैं उन लोगों को दोष नहीं दूंगा, जो इन अफवाहों पर विश्वास कर लेते हैं।

 मिंट न्यूजरूम में भी कुछ लोगों ने इस संदेश पर भरोसा कर लिया था।

 मगर बाद में उन्होंने वही किया, जिनका प्रशिक्षण हम सभी पत्रकारों को दिया जाता है, यानी शंका करना और सवाल उठाना।

 हालांकि कई पत्रकार ऐसा नहीं करते, जिसके कारण हमने कुछ वेबसाइटों, अखबारों और टीवी चैनलों पर इस संदेश को तवज्जो देती खबरें देखीं, जो वास्तव में किसी अज्ञात स्रोत से आया एक व्हाट्सएप मैसेज था।

यह घटनाक्रम सोमवार और मंगलवार का था।

, और बुधवार (भारत में) को, जिस दिन अमेरिकी राष्ट्रपति चुनाव का परिणाम आना था, द न्यूयॉर्क टाइम्स ने ‘लाइव प्रेसिडेंशियल फॉरकास्ट’ शीर्षक से पूर्वानुमान जताते हुए एक समयोचित ग्राफ दिखाया।

 उस ग्राफ में अहले सुबह हिलेरी क्लिंटन के जीतने की संभावना 80 फीसदी बताई गई थी, जो वास्तव में लगभग 85 फीसदी पर पहुंच गई।

 मगर दोपहर होते-होते दोनों उम्मीदवारों के जीतने की रेखाएं एक-दूसरे को परस्पर काटने लगीं और फिर दोनों विपरीत दिशाओं में बढ़ चलीं।

 नए ग्राफ में डोनाल्ड ट्रंप के जीतने की संभावना 95 फीसदी तक जताई गई।

, कहने की जरूरत नहीं कि इस नतीजे में हर कोई गलत साबित हुआ, यहां तक कि विश्लेषक भी।

 अमेरिकी सांख्यिकीविद और लेखक नैट सिल्वर की प्रतिष्ठित वेबसाइट फाइवथर्टीएट डॉट कॉम ने भी अपनी शुरुआत हिलेरी क्लिंटन की 70 फीसदी जीत की संभावना के साथ की थी।

 मगर दोपहर तक वह ट्रंप के जीतने की संभावना 80 फीसदी बताने लगी।

 अगर पूर्वानुमान में इस कदर उतार-चढ़ाव हो, जिस तरह का उस दिन रहा, तो इसका एक ही मतलब निकाला जा सकता है कि मूल पूर्वानुमान पूरी तरह से गलत और सच्चाई से दूर था।

 और इस पर संभवत: किसी ने सवाल इसलिए नहीं उठाया, क्योंकि वह लोकप्रिय रुझानों के अनुकूल थे।

, इसके अगले दिन यानी गुरुवार को सैन फ्रांसिस्को में फेसबुक के सीईओ मार्क जकरबर्ग उन तमाम तर्कों को खारिज कर रहे थे, जिनमें ट्रंप की जीत की एक वजह फेसबुक की उन फर्जी खबरों को बताया गया था, जिनमें ट्रंप का गुणगान व विरोधी उम्मीदवार की लानत-मलामत की गई थी।

 उन्होंने इसे एक ‘मूखर्तापूर्ण विचार’ कहा है।

 ब्रिटिश अखबार द गार्जियन ने उनके शब्दों को कुछ यूं लिखा है- ‘यह आरोप लगाना कि फर्जी खबरों को देखकर ही किसी ने इस तरह अपना मत दिया, ऐसा कहने वाले की संवदेनहीनता को बताता है।

’ जकरबर्ग का यह भी कहना था कि जिन लोगों ने यह तर्क गढ़ा है, वे इस चुनावी नतीजे के निहित संदेश को ‘आत्मसात’ नहीं कर सके हैं।

, बहरहाल, इन तमाम बातों में मैं मीडिया और मीडिया को जीने वाले लोगों के लिए चार तरह की प्रासंगिकता देखता हूं।

 पहली, संभव है कि मीडिया संस्थान गलत साबित हों, बहुत गलत; फिर चाहे वह बड़ा अखबार हो या किसी एक्सपर्ट द्वारा चलाया जाने वाला कोई ब्लॉग।

 दूसरी, सोशल मीडिया पर खबरों का संसार तेजी से बढ़ रहा है।

 तीसरी, वहां काफी मात्रा में फर्जी खबरें होती हैं और ऐसी खबरों को फैलाना काफी आसान होता है।

 और चौथी, फर्जी खबरें नतीजों को प्रभावित कर सकती हैं (हालांकि मुझे शक है कि अमेरिकी चुनाव में ऐसा वास्तव में हुआ है, मगर डोनाल्ड ट्रंप वास्तविक अमेरिका से पूरी तरह दूर तो थे ही)।

मुझे यह नहीं पता कि खबरों के मामले में सोशल मीडिया की भारत में कितनी पहुंच है, मगर प्यु रिसर्च सेंटर की मई की रिपोर्ट पर भरोसा करें, तो अमेरिका में 18 वर्ष की आयु से अधिक 62 फीसदी लोग सोशल मीडिया पर ही खबरों को पढ़ते हैं, जिनमें 18 फीसदी लगातार ऐसा कर रहे हैं।

 जाहिर है, इसमें फेसबुक तमाम सोशल मीडिया कंपनियों में सबसे आगे है, जो अब संभवत: पूरी दुनिया की सबसे सशक्त मीडिया कंपनी बन गई है।

 रिपोर्ट के अनुसार, 67 फीसदी अमेरिकी वयस्क रोजाना फेसबुक पर तफरीह करते हैं और 44 फीसदी यहीं पर समाचारों को पढ़ते हैं।

, सोशल मीडिया और इंटरनेट पर खबरों का पीछा करने में मुश्किल यह है कि उपभोक्ता आमतौर पर उन्हीं खबरों पर आकर ठहर जाता है, जो उसके अनुकूल होती हैं और जो उसके मौजूदा नजरिये की पुष्टि करती हैं।

 अपवर्थी के संस्थापक एली पेरिसर के शब्दों में कहें, तो यह ‘फिल्टर बबल’ यानी छनकर आने वाला असत्य है।

 उन्होंने इसका जिक्र इसी नाम से लिखी अपनी किताब में किया है।

 पेरिसर की चर्चा करते हुए कैथरीन विनर ने द गार्जियन में ‘हाउ टेक्नोलॉजी डिसरप्टेड द ट्रुथ’ शीर्षक से प्रकाशित अपने लेख में लिखा है, ‘पेरिसर बताते हैं कि पर्सनलाइज्ड वेब और गूगल की पर्सनलाइज्ड सर्च यानी व्यक्तिगत खोज कैसे काम करती है।

 इसमें सर्च करने वाले दो लोगों के नतीजे एक समान नहीं होते।

 हम उन सूचनाओं तक कम पहुंचते हैं, जो हमारी राय से मेल नहीं खातीं या जो हमारे विचार को वैश्विक बनाती हैं।

 इसमें उन तथ्यों के मिलने की संभावना भी काफी कम होती है, जो दूसरों द्वारा शेयर की गई सूचनाओं को गलत साबित करते हैं।

’, हालांकि इन परिस्थितियों के बावजूद मेरा मानना है कि तमाम रुकावट होते हुए भी इंटरनेट लोगों को यह मौका जरूर देती है कि वे सत्य ढूंढ़ सकें और सुनिश्चित कर सकें कि उसका अधिक से अधिक लोगों तक पहुंच बने।

, सौजन्य – हिन्दुस्तान, 14-11-22016।

