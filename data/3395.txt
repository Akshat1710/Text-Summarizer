खतरनाक लापरवाही की धुंध (दैनिक जागरण : Editorial)।

 =": #0000;"दिल्ली समेत पूरे उत्तर भारत में हर साल इन दिनों आसमान पर छा जाने वाली धुंध को मानव निर्मित संकट मान रहे हैं ।

अक्टूबर का अंत आया नहीं कि दिल्ली समेत पूरा उत्तर भारत एक मानव निर्मित संकट को ङोलने को मजबूर होने लगता है।

 अभी दीवाली आने तक अर्थात मध्य नवंबर तक हवा में धुएं के मिलने से कोहरे जैसे हालात और भयंकर प्रदूषण का संकट बरकरार रहने वाला है।

 बेमौसम धुंध और कोहरे ने जीना मुहाल कर रखा था।

 ऐसे में सांस के रोगियों और रोगी बन रहे लोगों की मुश्किलें छोड़िए अच्छे-खासे स्वस्थ लोग भी पस्त नजर आने लगे हैं।

 सूरज और हवा पर हमारा जीवन आश्रित है और यही कुछ अवसर हैं जब प्रकृति की सत्ता का अहसास सबको होता है।

 पर यह कोई दैवीय आपदा नहीं है।

 यह असल में मानव निर्मित आपदा ही है।

 यह हमारे कर्मो का फल है, जो हम कथित विकास और आधुनिकता के नाम पर करते जा रहे हैं।

 शुरू में सबको लगा कि यह शहरी प्रदूषण और कोहरे का मिला-जुला रूप है।

 फिर यह निष्कर्ष भी सुनाया जाने लगा कि दिल्ली और अन्य शहरों में डीजल की जगह प्राकृतिक गैस सीएनजी के इस्तेमाल से जो थोड़ा लाभ हुआ था उस पर पानी फिर गया है।

 पर अब सभी मानते हैं कि यह पंजाब और उसके साथ ही हरियाणा, राजस्थान और उत्तर प्रदेश के किसानों द्वारा धान की फसल का पुआल (पराली) खेत में ही जलाने का नतीजा है।

 ऐसा करने पर रोक है, लेकिन यह काम बेरोकटोक चल रहा है।

 सुप्रीम कोर्ट में दाखिल एक अर्जी के अनुसार हर साल 50 करोड़ टन पुआल और भूसा जलाया जाता है।

, अगर उपग्रह से प्राप्त चित्र और हवा की दिशा की जानकारी न होती तो कोई भी इसे खारिज कर देता।

 पर इन तस्वीरों से साफ हुआ कि धान की कटाई करने के बाद पंजाब के किसान जिस तरह पुआल जला रहे हैं उसी का धुआं दिल्ली समेत पूरे उत्तर भारत के आसमान को ढके हुए है।

 पंजाब में 28 लाख हेक्टेयर जमीन में धान और गेहूं की खेती होती है।

 एक अनुमान के अनुसार धान का 95 फीसद पुआल और गेहूं का 25 फीसद भूसा खेत में ही जला दिया जाता है।

 अब यह चलन हरियाणा, राजस्थान और उत्तर प्रदेश, खासकर पश्चिमी हिस्सों में भी शुरू हो गया है।

 कई राज्यों समेत पंजाब में भूसा और पुआल जलाने पर कानूनी रोक है, पर शायद ही कोई इसकी परवाह करता है।

 कुछ दिखावटी केस दर्ज होते हैं, पर किसी को इसके उल्लंघन के लिए सजा मिलने का पता नहीं है।

 हार कर सरकार ने सजा के बदले इनाम देने का फैसला किया है।

 अब जो किसान अपने खेत के पुआल सरकार के हवाले कर देता है उसे बारह सौ रुपये का मुआवजा दिया जाता है, पर फसल कटने और अगली बुआई के बीच इतना कम फासला होता है कि किसानों को यह रकम आकर्षक नहीं लगती।

 हालत यह है कि करीब 2.3 करोड़ टन पुआल में से करीब दो करोड़ टन एक हफ्ते के अंदर फूंक डाले गए हैं।

 यही हाल गेहूं और रबी के भूसे का भी होता है।

 पुआल जलाने से 12 मेगाटन कार्बन डाइआक्साइड पैदा होने का अनुमान है।

 इससे करीब 1.5 लाख टन पोषक तत्व अर्थात नाइट्रोजन, फास्फोरस, पोटैशियम और कैल्शियम नष्ट हो जाते हैं।

 इन्हें वापस पाने के लिए 150 करोड़ रुपये के उर्वरक फिर से डालने होते हैं।

 इसका हमारे स्वास्थ्य या धरती के सूक्ष्म जीवनचक्र पर क्या असर होता है वह तो अनुमान से परे है।

, राजस्थान, हरियाणा, पश्चिमी उत्तर प्रदेश से होता हुआ बिहार-झारखंड और मध्य प्रदेश-छत्तीसगढ़ में भी कुछ ऐसा ही रुख देखने को मिल रहा है।

 मशीनों के आने से जानवर हटा दिए गए हैं।

 जानवर हैं भी तो अति आधुनिक किस्म के दुधारू जानवर जिन्हें कई बार नहलाना-धोना और महंगा चारा या दाना खिलाना होता है।

 वे पुआल-भूसा से काम नहीं चलाते।

 दूसरी ओर डीजल की कीमत और मशीनों का खर्च भी ऐसा बढ़ा है कि खेती-किसानी बहुत मुश्किल और जोखिम वाला काम बन गया है।

 पर किसान खेती-बाड़ी छोड़कर कहीं भाग भी नहीं सकता।

 यह बदलाव चाहे तकनीकी जरूरत के चलते हों या आर्थिक मजबूरी के इनका प्रभाव तो सबको ङोलना ही है।

 यह काम स्वेच्छा से हो या जबरिया, पर इसे रोकना आसान नहीं है।

 अगर यही दिशा रही तथा मुल्क भर के किसान इसी तरह कम जरूरी उत्पादों का अंत करने का तरीका निकालेंगे तो सारा समाज और दुनिया कहां जाएगी।

 चूल्हा जलाने में डंठल और खेती के कम उपयोगी उत्पादों की भूमिका को कौन नकार सकता है।

 पुआल-भूसा सबसे बढ़िया कागज तैयार करने से लेकर बोर्ड बनाने वाले उद्योग की जान हैं।

 जो जानवर कम दूध देते हैं या दूध नहीं देते, उनकी क्या उपयोगिता है, यह बताने की जरूरत शायद ही किसी को पड़े फिर भी उनका जीवन इन्हीं फालतू बना दी गई चीजों पर निर्भर है।

 सारी कथित तरक्की और विकास के बावजूद कितने लोग अभी भी खेती के इन बाइ-प्रोडक्टों के सहारे जीवन बचाते हैं, यह बताने की जरूरत भी नहीं है।

 यहां यह रेखांकित करना जरूरी है कि ऐसे अधिकांश लोग समाज के सबसे गरीब तबके से होते हैं।

, पुआल-भूसा जलाना जिनकी तात्कालिक जरूरत हो और जिन्हें यह चीज लाभदायक लगती हो उनके लिए सिर्फ दुआ ही की जा सकती है।

 जो प्रभाव दिल्ली और उत्तर भारत में देखा गया और जिसके चलते यह सच्चाई सामने आई है वह एक बड़ी और चिंता पैदा करने वाली चीज है।

 अब 12 मेगाटन ग्रीनहाउस गैस का बनना और अकारण वायुमंडल में छोड़ा जाना साधारण चीज नहीं है।

 हम जानते हैं कि ऐसे अवसरों पर सिर्फ कार्बन डाइआक्साइड ही पैदा नहीं होती, इसके साथ ही कार्बन मोनो आक्साइड जैसी और भी खतरनाक गैस पैदा होती है।

 इन गैसों के कुप्रभावों को ज्यादा विस्तार से बताने की जरूरत नहीं है, पर यह बताना जरूरी है कि जब उपजाऊ जमीन के ऊपर इतनी आग जलती है तो मिट्टी खराब होती है।

 उसका कुछ हिस्सा तो ईंट की तरह पक जाता है और सदा के लिए बेकार हो जाता है।

 ऐसी मिट्टी को अगले हजारों साल तक उपजाऊ नहीं बनाया जा सकता।

सौजन्य :-दैनिक जागरण, 1.11.2015, अरविंद मोहन (वरिष्ठ स्तंभकार और दिल्ली विवि में गेस्ट लेक्चरर हैं)।

