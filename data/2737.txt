महिलाओं के मुद्दे उठाने से नहीं भी मिलते उन्हीं के वोट (बिजनेस स्टैंडर्ड)।

डॉनल्ड ट्रंप की जीत सही सोच रखने वालों के लिए अकेला झटका नहीं है।

 लंबे चुनाव अभियान के दौरान ट्रंप के काफी हद तक महिला-द्वेषी रवैये को देखते हुए महिला मतदाताओं के बीच उनकी लोकप्रियता भी खासी चौंकाने वाली है।

 महिलाओं को अनुचित तरीके से छूने और उनका यौन उत्पीडऩ करने के आरोपी शख्स को 42 फीसदी महिलाओं (और श्वेत महिलाओं की 53 फीसदी आबादी) का वोट मिलना अपने आप में काफी अप्रिय और कष्टदायक सच्चाई है।

 इससे भी बुरा सच यह है कि स्त्री-पुरुष विभेद पर आधारित राजनीति करने से आप वोट नहीं हासिल कर सकते हैं।

इसके पीछे कुछ जटिल कारण हैं जिनमें से कुछ की तो व्याख्या भी मुुश्किल है।

 पहली वजह तो यह है कि पुरुषों की तरह महिलाएं एक समूह के तौर पर पृथक नहीं की जा सकती हैं।

 ऐसे मुद्दे हैं जिनसे दोनों व्यक्तिगत तौर पर और अलग तरह से जुड़े हुए हैं लेकिन यह कहना सही होगा कि व्यावहारिक समझ हमेशा विचारधारा पर भारी पड़ती है।

 महिलाओं के भीतर अपने अधिकारों को लेकर जागरूकता भी आय और शिक्षा के स्तर के चलते अलग-अलग है।

 कोई जरूरी नहीं है कि हमेशा यह तर्कसंगत ही हो लेकिन ये हमेशा मौजूद रहती हैं।

, उदाहरण के तौर पर कुछ महिलाओं ने प्रवासियों, खासकर लातिनी और मुस्लिमों के खिलाफ ट्रंप की अतिवादी सोच के साथ भी अपनी सहमति जताई।

 इन महिलाओं को लगा कि ट्रंप उनके परिवार के लिए अमेरिका को एक बार फिर सुरक्षित बनाएंगे।

 यह अलग बात है कि अपने ही नागरिकों के बंदूक-प्रेम ने कहीं ज्यादा लोगों की जान ली है जिनमें श्वेत अमेरिकी भी शामिल हैं।

, यह भी एक तथ्य है कि भारत की तरह अमेरिकी समाज में मौजूद महिला-पुरुष भेदभाव ने महिलाओं को सहनशील बनाने का भी काम किया है।

 महिलाएं पुरुषों के अहंकार के बीच अपनी जगह बनाने की जद्दोजहद की इस कदर अभ्यस्त हो चुकी हैं कि उनकी नजर में महिला अधिकार चुनावी राजनीति का कोई मुद्दा ही नहीं रह जाता है।

 आगे बढऩे के लिए पुरुषों से अपनी ताकत जुटाने वाली महिलाओं की मौजूदगी वाले ऐसे समाजों में महिला अधिकार अक्सर आपदा का शिकार हो जाते हैं।

, कुछ महिलाओं ने तो ट्रंप को केवल इसलिए समर्थन दिया कि उनकी पत्नी मेलेनिया उन्हें खूबसूरत और सलीकेदार लगती हैं।

 एक महिला ने मौजूदा राष्ट्रपति की पत्नी मिशेल ओबामा पर बेहद आपत्तिजनक और नस्लवादी टिप्पणी की।

 उस महिला की टिप्पणी को पसंद करने वाली महिलाओं की नजर में तो मिशेल ओबामा की निजी शख्सियत और करिश्मे का बराक ओबामा से अलग कोई वजूद ही नहीं है।

, यही वजह है कि महिलाओं के खिलाफ अश्लील टिप्पणी करने वाले ट्रंप की पुरानी रिकॉर्डिंग सामने आने का भी महिला मतदाताओं पर कोई खास असर नहीं पड़ा।

 ट्रंप ने अपने बयानों पर खेद व्यक्त करते हुए कहा था कि वे बातें गुप्त कमरे की चर्चाएं थीं हिलेरी क्लिंटन मतदान की पूर्व संध्या पर ट्रंप से केवल 4 फीसदी मतों से आगे बताई जा रही थीं।

 लेकिन आखिर में ट्रंप का आदिमानव सरीखा बरताव और हिलेरी का ई-मेल लीक कांड दोनों ही मतदाताओं के लिए एक जैसे साबित हुए।

, दरअसल क्लिंटन ने यह मान लिया कि अमेरिका की पहली महिला राष्ट्रपति चुनने का मौका सामने होने से उन्हें महिला मतदाताओं का समर्थन अपने-आप ही मिल जाएगा।

 इसके उलट ओबामा ने अमेरिका का पहला अश्वेत राष्ट्रपति चुने जाने के अभियान में भी श्वेत मतदाताओं से करीबी संपर्क साधा था।

 हिलेरी यह मानकर चल रही थीं कि ट्रंप के महिला विरोधी बयानों से उन्हें सहूलियत होगी।

 लेकिन क्या उन्होंने महिलाओं के लिए कुछ अलग करने की कोशिश की।

 उनकी वेबसाइट को खंगालने पर महिलाओं के स्वास्थ्य, सुरक्षा और अधिकारों को लेकर वही घिसी-पिटी बातें पढऩे को मिलीं।

 उनमें विस्तृत जानकारी का भी अभाव था।

 अमेरिकी कार्यक्षेत्र में स्त्री-पुरुष असमानता के लिए सर्वाधिक जिम्मेदार माने जाने वाले वैतनिक मातृत्व अवकाश के मुद्दे पर भी कुछ खास नहीं कहा गया।

 उनके पति बिल क्लिंटन के राष्ट्रपति रहते समय 1993 में सभी संस्थानों के लिए महिला कर्मचारियों को मातृत्व अवकाश देना अनिवार्य कर दिया था।

 हालांकि उस समय मातृत्व अवकाश के दौरान महिलाओं को वेतन देने की बाध्यता नहीं थी।

, महिला मतदाताओं का समर्थन हासिल करने के प्रयास तभी सफल होते हैं जब नेता महिलाओं से संबंधित मुद्दों को गंभीरता से उठाते हैं।

 बिहार के मुख्यमंत्री नीतीश कुमार ने पिछले साल विधानसभा चुनावों के पहले महिलाओं से शराबबंदी का वादा किया था।

 दरअसल पुरुषों के बीच शराब का बढ़ता सेवन एक ऐसा मसला है जिससे प्राय: हर महिला को तकलीफ उठानी पड़ती है।

 खास तौर पर गरीब महिलाओं को पास रखे थोड़े पैसों को भी शराब में लगा देने वाले पति के हाथों मारपीट का सामना करना पड़ता है।

 इस तरह के मसलों को छोड़कर स्त्री-पुरुष विभेद का मुद्दा चुनावों में कभी भी प्रमुखता से सामने नहीं आता है।

, महिला नेताएं भी महिला अधिकारों के मसले को कभी चुनावी राजनीति का मुद्दा नहीं बनाती हैं।

 यह हालत तब है जब महिलाओं का दमन भारतीय समाज का सबसे काला सच है और अब तो दुनिया भी इसे मानती है।

 पिछले लोकसभा चुनाव में उम्मीदवार रहीं 636 महिलाओं में से किसी ने भी महिलाओं को सशक्त बनाने को अपना चुनावी मुद्दा नहीं बनाया था।

 हालांकि नरेंद्र मोदी ने कुछ हद तक इस मसले को आवाज दी थी।

 संसद और विधानसभाओं में महिलाओं के लिए एक तिहाई सीटें आरक्षित करने का प्रस्ताव भी अब महिला अधिकारों की आवाज बुलंद करने वालों की कमी के चलते असमय मौत का शिकार हो चुका है।

 फिलीपींस में भी रोड्रिगो दुतेर्ते ने चुनाव अभियान के दौरान यौन उत्पीडऩ का आरोप बड़े शान से स्वीकार किया था।

 इसके बावजूद उन्हें राष्ट्रपति चुनाव में 20 फीसदी महिला मतदाताओं का समर्थन मिला था।

, – कनिका दत्ता।

सौजन्य – बिजनेस स्टैंडर्ड।

