चाहिए समावेशी और किफायती (राष्ट्रीय सहारा )।

गुजरात में 2012 में तीसरी बार चुनाव जीतने के बाद नरेन्द्र मोदी जब केंद्रीय मंच पर अपनी भूमिका की तैयारी कर रहे थे, तो उनके योजनाकारों ने उनकी विकास पुरुष की छवि और गुजरात की विकास गाथा के प्रसार के लिए कई रणनीतियां तैयार की थीं।

 उन्हीं में एक यह भी थी कि उन्हें शहरीकरण के पैरोकार के तौर पेश किया जाए।

 शायद इसी नजरिए से उस साल के आखिरी महीनों में दिल्ली में पंचायतों और नगर निकायों की एक बैठक में दिल्ली और गुजरात दो राज्य ऐसे थे, जिन्होंने कहा कि उनके यहां गांव अब महत्वहीन हैं, शहरी निकाय ही लोक प्रशासन का बुनियादी आधार है।

 फिर मोदी ने दिल्ली के श्रीराम कॉलेज ऑफ कॉमर्स, फिक्की और कुछ ऐसे ही मंचों पर आकर कहा कि शहर ही विकास के इंजन हैं, और शहरीकरण की रफ्तार को रोके रखना सबसे बड़ी भूल थी।

 यह कहने की दरकार नहीं है कि मोदी के विकास का मंत्र बड़े उद्योगों और कॉरपोरेट सहूलियत के इर्द-गिर्द घूमता है।

 उनकी सरकार के अभी तक के बजट का फोकस भी मोटे तौर पर यही रहा है, और वित्त मंत्री अरुण जेटली के कहे के मुताबिक इस बार का बजट भी कम से कम लोक-लुभावन तो नहीं ही होगा।

यह लोक-लुभावन शब्द इस दौर में इस कदर नकारात्मक ध्वनि का बना दिया गया है, मानो लोक को जो सुहाएगा वह बुरा ही होगा।

 लेकिन देश के लोगों को क्या वाकई बुरा ही सुहाता है।

, क्या लोक-लुभावन और लोकहितकारी में स्वर्ग-नरक जैसा फासला है।

 क्या लोग वाकई कुछ खैरातों के बदले देश के भले की व्यापक योजनाओं का स्वागत करने को तैयार नहीं होते।

 इसके विपरीत, कथित तौर पर जो योजनाएं लोक-लुभावन नहीं हैं, उनके नतीजे क्या निकले हैं, इसकी समीक्षा की कोशिशें क्या कभी हुई हैं।

 जब से यह दौर मनमोहन सिंह के वित्त मंत्री बनाए जाने के साथ 1991 में शुरू हुआ, तब से देश के एक वर्ग में अमीरी बेशक बढ़ी है।

 देश में अरबपतियों, खरबपतियों की फेहरिस्त दुनिया के अव्वल अमीरों में शुमार हो गई है।

 अगर उपभोक्ता सामान की खपत को पैमाना मानेंगे तो एक खास वर्ग की क्रय शक्ति में भी इजाफा हुआ है।

 लेकिन यह वही वर्ग है, जो शहरों में नए सेवा क्षेत्र में काम पाने के लिए जरूरी योग्यताएं हासिल करने के काबिल है।

 बाकी आबादी का क्या हुआ है, यह इसी से जाहिर होता है कि इसी दौर में लाखों किसान आत्महत्या करने को मजबूर हो गए हैं।

 यह दंश इतना भीषण है कि पिछले डेढ़ दशक से किसानों की आत्महत्या के आंकड़े हर वर्ष बढ़ते ही जा रहे हैं।

 इस दौर में खेती इस कदर घाटे का सौदा हो गई है कि किसान के लिए एक फसल पर भी मौसम की मार झेलना मुश्किल हो जाता है, और उसके बदले उसे अपनी जान दे देना आसान नजर आता है।

, कुछ जानकारों के मुताबिक आज गेहूं की फसल में कुल लागत तकरीबन 30 रुपये प्रति किलो के आसपास बैठती है, लेकिन सरकारी न्यूनतम समर्थन मूल्य 15-16 रुपये तक ही जाता है।

 इस बार तो सरकार ने राज्यों को बोनस देने से भी हतोत्साहित किया था।

 आबादी के आंकड़ों के हिसाब से देखें तो अभी भी खेती पर करीब 65 प्रतिशत लोग निर्भर हैं।

 हाल में सामाजिक-आर्थिक जनगणना के आंकड़े गवाही देते हैं कि लगभग इतने ही प्रतिशत लोगों की आमदनी सालाना 25-30,000 रुपये के बीच है।

 ऐसे में सरकार की प्राथमिकता क्या होनी चाहिए।

 प्रधानमंत्री मोदी सरकार में आने के पहले दिन से यह कह रहे हैं कि उनकी सरकार गरीबों की है, और किसान उनकी पहली प्राथमिकता हैं।

 लेकिन मोटे तौर पर उनकी महत्त्वाकांक्षी योजनाएं औद्योगीकीकरण और शहरों को लेकर ही हैं।

 ‘‘मेक इन इंडिया’,‘‘डिजिटल इंडिया’, ‘‘स्मार्ट शहर’ जैसी योजनाओं पर उनकी सरकार का फोकस सबसे ज्यादा है।

 मेक इन इंडिया की घोषणा तो उन्होंने लाल किले की प्राचीर से अपने पहले भाषण में ही की थी।

 इसी के तहत रक्षा उत्पादन के निजीकरण और विदेशी निवेश को आकर्षित करने की महत्त्वाकांक्षी योजनाएं भी हैं, और इन्हीं को विकास का इंजन बनाने का ख्वाब देखा जाता है।

, मोटे तौर पर अभी तक का सरकारी रुख इन्हीं के जरिए अर्थव्यवस्था में तेजी लाकर 8 फीसद से अधिक वृद्धि दर हासिल करने का है।

दूसरी महत्त्वाकांक्षी योजना 100 स्मार्ट शहरों की है।

 मूल रूप से स्मार्ट शहर की अवधारणा अमेरिकी कंपनी आईबीएम ने 2008 में तैयार की थी और 2009 में इसे दुनिया के कई हिस्सों में अपनाया गया।

 अभी-अभी स्मार्ट शहरों की पहली फेहरिस्त आई है, जिसमें 20 शहरों के बीच राजधानी दिल्ली का लुटियन क्षेत्र भी है।

 इसके लिए 980 अरब रुपये (तकरीबन 14 अरब डॉलर) का प्रावधान किया गया है।

 बाकी रकम सार्वजनिक निजी भागीदारी (पीपीपी) परियोजनाओं के जरिए जुटाई जाएगी।

 कुछ जानकारों का अनुमान है कि इसमें करीब 150 अरब डॉलर का निवेश लगेगा, जिसमें निजी क्षेत्र की महती भूमिका होगी।

 निजी क्षेत्र से करीब 130 अरब डॉलर निवेश की उम्मीद है।

 जाहिर है, यह भी विदेशी निवेश आकर्षित करने का रास्ता बनेगा।

 यहां यह जिक्र करना गैर-मुनासिब नहीं होगा कि भूमि अधिग्रहण के मामले में बुरी तरह फंस चुकी सरकार का शहरी विस्तार को विकास का इंजन बनाने का यह दूसरा तरीका हो सकता है।

 भूमि अधिग्रहण के मामले में फंसने के बाद ही औद्योगिक कॉरिडोर और राजमागरे के दोनों तरफ औद्योगिक पट्टी बनाने की योजनाओं की र्चचा कुछ थम-सी गई है।

 लेकिन पुराने शहरों को स्मार्ट शहर का रूप देने के लिए विस्तार की गुंजाइश पैदा करनी होगी क्योंकि आबादी के घनत्व के कारण उनके कायाकल्प में मुश्किल पेश आ सकती है।

, पुराने शहरों के ढांचे में फेरबदल भी कंपनियों और खासकर बिल्डरों के लिए काफी मुफीद हो सकता है।

इसका सबसे अच्छा उदाहरण राजधानी दिल्ली के लुटियन इलाके को स्मार्ट शहर में बदलने की योजना हो सकती है।

 यह इलाका देश में सबसे अलग, सबसे खुला-खुला, सबसे सुविधा-संपन्न, सबसे हरा-भरा है।

 यहां बिजली, पानी की कोई किल्लत नहीं है।

 डिजिटल मायने में भी यह किसी से कमतर नहीं है।

 यहां की नगर पालिका सबसे अमीर है।

 तो, इसे और स्मार्ट बनाने की योजना में जाहिर है, पुराने बंगलों को बहुमंजिला इमारतों की शक्ल देकर नई संभावनाएं पैदा करने की होगी।

 सवाल यह भी है कि स्मार्ट शहर में अगर सफाई, पानी, बिजली, सड़क और डिजिटल सुविधाओं और ढांचागत फेरबदल की जिम्मेदारी निजी कंपनियों की होगी तो यहां रहने के खर्च में काफी इजाफा होगा।

 इसे ऐसे समझिए कि पीपीपी के तहत बनी सड़कों पर जैसे टोल टैक्स आवागमन का खर्च बढ़ा देता है, उसी तरह इन शहरों में रहने का खर्च बढ़ जाएगा।

 यही नहीं, ये क्षेत्र संभव है कंपनियों के हवाले हो जाएं और आपकी गोपनीयता भी बेमानी हो जाए।

 चलिए, इससे रिहाइश सुधर जाए और सुविधाएं बढ़ जाएं तो आप कंपनियों की मिल्कियत भी स्वीकार कर लें, लेकिन क्या यह व्यावहारिक है।

 पानी का ही मामला लें।

, पानी तो लगातार घटता जा रहा और नदियों का पानी शहरों में सोख लेने से सिंचाई के लिए बड़े पैमाने भूमिगत जल पर निर्भर होना पड़ रहा है।

 भूमिगत जल का स्तर भी नीचे की ओर जाता जा रहा है।

 आप जोड़-तोड़ करके ऐसे शहर बना भी लें तो वे गैर-बराबरी की उम्दा मिसालें ही साबित होंगे।

 स्मार्ट शहरों की परिभाषा में अपराध दरों को शून्य करना भी है।

 क्या यह गैर-बराबरी अपराध मिटाने देगी।

 दिल्ली ही इसका सबसे अच्छा उदाहरण है।

 यहां लगातार अपराध का ग्राफ बढ़ता जा रहा है।

 जाहिर है, इसे सिर्फ पुलिस व्यवस्था से दूर नहीं किया जा सकता।

 चीन में स्मार्ट शहरों पर नए सिरे से विचार हो रहा है, और कई शहरों में बनाए ढांचे खर्चीले होने के कारण खाली पड़े हैं।

इसके बदले अगर गांवों को स्मार्ट बनाया जाता, वहां सिंचाई की सुविधाएं बढ़ाई जातीं, नदियों को जिंदा किया जाता तो शायद ज्यादा लोगों को राहत मिलती।

 लेकिन जैसा कि शहरी विकास मंत्री वेंकैया नायडु ने कहा है कि जिस विचार का वक्त आ गया हो, वह रोके नहीं रुकता।

,  ।

सौजन्य :- राष्ट्रीय सहारा ,20.02.2016,हरिमोहन मिश्र।

