ट्रम्प को चुना, अब ओबामा से तुलना कर रहा है अमेरिका (दैनिक भास्कर)।

अमेरिका में वह लोग जो सरकार के कामकाज पर नजर रखते हैं, इन दिनों हैरान है।

 उसे समझ नहीं आ रहा है कि डोनाल्ड ट्रम्प का विरोध किस तरह किया जाए।

 कॉर्पोरेट जगत असमंजस में है, क्योंकि यह पता नहीं चल रहा है कि डोनाल्ड ट्रम्प वाकई देश को फिर महान बनाने की दिशा में आगे बढ़ रहे हैं।

 अमेरिका ने ट्रम्प को राष्ट्रपति चुना, लेकिन बड़ा वर्ग पूर्व राष्ट्रपति बराक ओबामा से उनकी तुलना कर रहा है, जो अपने कार्य के प्रति गंभीर थे।

 जानिए दोनों के नेतृत्व में अंतर-।

बहुत ज्यादा पुरानी बात नहीं है।

 हमारी अपनी ही दुनिया की बात है।

 एक कारोबारी आता है और अमेरिका की सबसे प्रभावी पार्टी को अपने एक पत्र से चौंका देता है।

 उस पत्र में लिखा होता है कि वह राष्ट्रपति पद के लिए पार्टी की ओर से नामांकित है और उसने वह सारे अधिकार हासिल कर लिए हैं, जो एक सशक्त उम्मीदवार के पास होने चाहिए।

 उस समृद्ध पार्टी के बड़े-बड़े नेताओं के पास उसे स्वीकारने के सिवा कोई विकल्प नहीं बचता।

 सभी नेता बेमन से उसका समर्थन करने की बात कहते हैं।

 चुनाव में उसके जीतने से एक वर्ग तो खुश है, लेकिन बड़ा वर्ग अब निराश है।

 उसे चुनाव के नतीजों पर भरोसा नहीं हो रहा है।

 अब वही नेता व्हाइट हाउस से अपना शासन चला रहा है और चमत्कारिक बदलाव की बातें कर रहा है।

सबकुछ ठीक हो, फिर भी अमेरिका के नए राष्ट्रपति वॉशिंगटन के लिए असामान्य हैं और यही सबसे बड़ी गलती है।

 उन्होंने खुद ने ही निष्कर्ष निकाला कि उनका चुनाव सभी के लिए परिवर्तनकारी क्षण है।

 वे मानते हैं कि अपने व्यक्तित्व से पार्टी को एकजुट कर पाएंगे और सभी विरोधी उनका समर्थन करेंगे या फिर उनके रास्ते से अलग हो जाएंगे।

 एक राष्ट्रपति बराक ओबामा थे, जिन्होंने पूरे अमेरिका को विश्वास में लेकर कहा था कि यह बदलाव का समय है और सभी ने उनकी बात पर विश्वास भी किया।

 उनके चुनाव प्रचार में बड़ी भारी भीड़ उमड़ती थी और उसमें बेतहाशा उत्साह भी था।

निश्चित रूप से उनका असर देखकर विपक्षी भी खुद पीछे हट जाते थे।

 ऐसे राष्ट्रपति थे बराक ओबामा।

 आज अमेरिका का बड़ा वर्ग उन्हें फिर याद कर रहा है।

 उनके शासन को याद कर रहा है।

 यह बिल्कुल सही है कि कुछ तो बात थी उनमें।

 सच है कि ओबामा ने संसद के उच्च सदन में अपने विपक्षी रिपब्लिकन सांसदों को मनाने के लिए कई बार कोशिशें की थीं और वे विफल हुए थे।

 उनके एजेंडे रिपब्लिकन सांसदों ने खारिज कर दिए थे।

 ओबामा के एक सहयोगी ने बताया था कि वे कभी कमजोर नहीं होते थे।

 निश्चित रूप से अगर किसी राष्ट्रपति के शपथ समारोह में 15 लाख से अधिक लोग पहुंचे हों तो लीडर का सिर अपने आप उठ जाता है।

, करीब आठ वर्ष पहले ओबामा एक नापसंद राष्ट्रपति थे, लेकिन बाद में स्थितियां बदलीं और आज फिर एक राष्ट्रपति सामने है, जिसे बड़ा वर्ग पसंद नहीं करता है।

 वर्तमान राष्ट्रपति डोनाल्ड ट्रम्प खुद के बारे में यह साबित करना चाहते हैं कि वे अमेरिकी जनता के श्रेष्ठ लीडर हैं और उनका राष्ट्रपति काल अमेरिकी राजनीति के लिए टर्निंग पॉइन्ट है।

 वे डेमोक्रेटिक पार्टी को पूरी तरह अधिकारविहीन करना चाहते हैं और संसद में रिपब्लिकन सदस्यों की बहुलता से खुद के एजेंडे पर काम करना चाहते हैं।

 ऐसी स्थिति में यह जान लेना जरूरी है कि ट्रम्प और ओबामा में कुछ ‘अंतर’ हैं और कुछ ‘समानताएं’ भी हैं-, – ओबामा ने जब व्हाइट हाउस में कार्यभार संभाला था, तब भी अमेरिकी वातावरण और राजनीति में नस्लवाद का मुद्‌दा चरम पर था।

 ट्रम्प के आते ही नस्लवाद का मुद्‌दा फिर गरम हो गया और वॉशिंगटन में उसका असर दिखाई देता है।

– ओबामा को अपने कामकाज और किसी अन्य को समझाने के खुद के तौर-तरीके पर पूरा भरोसा था।

 ट्रम्प को अपने भरोसे की क्षमता पर भरोसा है, लेकिन वे उससे बहुत ज्यादा फूले हुए हैं और समझते हैं कि उससे वे किसी को भी समर्पण करने के लिए राजी कर सकते हैं।

– ओबामा को अमेरिका के कई कॉर्पोरेट लीडरों ने अविश्वसनीय माना था और ट्रम्प उनमें से एक थे।

– ओबामा वॉशिंगटन इसलिए आए थे, ताकि वे एक अच्छा शासन चला सके, जबकि ट्रम्प के लिए व्हाइट हाउस पसंद की जगह है।

– ओबामा के पास कार्यकाल के लिए स्पेसिफिक एजेंडा था, उन्हें पता था कि विधायिका के क्या कार्य करने हैं, जबकि ट्रम्प ट्वीट करने में ही विश्वास रखते हैं।

– ओबामा नीतिगत फैसलों को बहुत अच्छी तरह समझते थे और उनकी गहराई में उतरते थे।

 संबंधित अधिकारियों से बात करते थे और जरूरत पड़ने पर इतिहास भी देखते थे।

 ट्रम्प के बारे में ऐसा बिल्कुल नहीं लगता, वे पहले से किसी विषय की तैयारी करने पर भरोसा नहीं करते, उनके लिए इतिहास और वर्तमान मायने नहीं रखता है।

– कोई नहीं जानता कि अमेरिका का ऐतिहासिक ‘हैल्थ केयर’ अधिनियम कितना ज्यादा जटिल हो सकता है।

 ट्रम्प कहते हैं- लोग मेरे साथ आएं और ओबामाकेयर बिल की जगह हैल्थ केयर बिल पारित करने का प्रस्ताव करें।

 हालांकि, ऐसा संशोधन आगे बड़ी गलती भी हो सकता है।

– जब कोई बड़े या गंभीर विषय पर काम करना होता था, तो ओबामा के शर्ट की बांह चढ़ जाती थी, कई बार उन्हें ऐसा देखा गया।

 जबकि, ट्रम्प अक्सर जोर से कहते हैं कि जो समस्या थी, उसका अच्छी तरह निराकरण कर दिया गया है।

 वे अपने दोनों हाथ झटकते हैं और आसपास खड़े लोगों को आगे बढ़ने का संकेत देते हैं।

 कई बार वे खुद अपनी बातों से समस्याएं खड़ी कर लेते हैं।

 जैसे कुछ दिन पहले उन्होंने कहा कि वे बाहरी लोगों को देश में आने से रोकना चाहते हैं।

 यह ऐसी ट्रिक है, जिसमें बड़ी समस्या हमारे सामने होती है और किसी तरह के हार्ड वर्क की जरूरत नहीं पड़ती।

एंड्रयू रोसेन्थल, राजनीति व कूटनीति के विशेषज्ञ, सौजन्य- दैनिक भास्कर।

