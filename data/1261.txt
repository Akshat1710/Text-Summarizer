सूट-बूट पहनकर खेत में (राष्ट्रीय सहारा)।

आम बजट 2016-17 देख कर साफ होता है कि सरकार खेती-किसानी को लेकर बहुत ज्यादा चिंतित है।

 वित्त मंत्री अरु ण जेटली ने बजट में घोषित किया कि वह नौ स्तंभों पर भरोसा कर रहे हैं, और इनमें से शुरुआत के दो स्तंभ खेती-किसानी से जुड़े हैं।

 यह घोषणा वित्त मंत्री ने की-अगले पांच सालों में किसानों की आय दोगुनी कर दी जाएगी।

 यह बहुत बड़ी घोषणा है, राहुल गांधी की शब्दावली उधार लें, तो ऐसा लगता है कि सूट-बूट पहने सरकार एकदम खेतों में जाकर बैठ गई है।

 ग्रामीण रोजगार योजना मनरेगा का आवंटन बढ़ा दिया गया।

 एकीकृत ग्रामीण ई-मार्केट की बात कही गई।

 कुल मिलाकर खेती-किसानी की बेहतरी की बहुत घोषणाएं की गई।

 कुछ दिन पहले आर्थिक सव्रेक्षण ने एक बहुत महत्त्वपूर्ण बात कही थी, वह यह कि तमाम राज्यों में लगातार तीन बार वही राजनीतिक दल चुनकर आ पाए हैं, जिन्होंने अपने राज्यों में विकास की दर तेज की है।

 अच्छी खेती सिर्फ अच्छी राजनीति ही नहीं है, अच्छा अर्थशास्त्र भी है।

 खेती-किसानी पर निर्भर जनसंख्या की तादाद इस मुल्क की कुल आबादी की साठ प्रतिशत आबादी से ज्यादा है।

 खेती सकल घरेलू उत्पाद में भले ही सिर्फ 17 प्रतिशत का योगदान करती हो, पर खेती पर निर्भर आबादी राजनीति में बहुत महत्त्वपूर्ण योगदान करती है।

 उसके वोटों से सरकारें बनती हैं, बिगड़ती हैं।

 कई राज्यों में चुनाव सामने हैं।

, खेती के आर्थिक महत्त्व के साथ-साथ खेती का राजनीतिक महत्त्व समझने में किसी भी समझदार राजनेता को दिक्कत नहीं होनी चाहिए।

 दो मॉनसूनों की विफलता के बाद खेती को बहुत मजबूत मदद की दरकार थी।

 वह इस बजट ने की है।

 मनरेगा के लिए 38,500 करोड़ रु पये का प्रावधान रखा गया है।

 मनरेगा को कांग्रेस की विफलता का स्मारक बता रहे पीएम मोदी के साथ-साथ कई कारोबारियों को भी समझ में आया कि मनरेगा ने ग्रामीण भारत में क्रय शक्ति फूंकी थी।

 वह क्रय शक्ति प्रकारांतर से वापस कई कंपनियों के पास आई थी, बिक्री की शक्ल में।

 मनरेगा की मजबूती सिर्फ ग्रामीण अर्थव्यवस्था की मजबूती नहीं है, वह कॉरपोरेट की सेल और मुनाफे की मजबूती भी है।

 खेती-किसानी सुधरेगी, तो ट्रैक्टरों की बिक्री भी सुधरेगी, जो अभी नीचे की ओर जा रही है।

 प्रधानमंत्री ग्राम सड़क विकास योजना के लिए 19000 करोड़ रु पये रखे गए हैं।

 दो साल पहले के इसके आवंटन के मुकाबले इस आवंटन में करीब सौ फीसद की बढोतरी है।

 प्रधानमंत्री फसल बीमा योजना के लिए 2016-17 में 5,500 करोड़ रु पये रखे गए हैं।

 14वें वित्त आयोग की सिफारिशों के मुताबिक ग्राम पंचायतों, नगर पालिकाओं को 2.87 लाख करोड़ रु पये की राशि बतौर सहायता अनुदान दी जाएगी।

 दीनदयाल उपाध्याय ग्राम ज्योति योजना और एकीकृत विद्युत विकास स्कीमों हेतु 8,500 करोड़ रु पये की व्यवस्था की गई है।

, सवाल यह उठता है कि आखिर मंदी में इस राजस्व आएंगे कहां से।

 खासकर तब जबकि 2015-16 के आंकड़े बताते हैं कि आयकर और निगम कर में अनुमानित लक्ष्य पूरे नहीं किए जा सके।

 यानी उतनी रकम इन मदों में बतौर वसूली नहीं जा सकी, जितनी वसूले जाने का प्लान था।

 सरकार ने कहा है कि 2016-17 में राजकोषीय घाटे को सकल घरेलू उत्पाद के 3.5 प्रतिशत तक सीमित रखने के इरादे के प्रति वह प्रतिबद्ध है।

 सरकार को उम्मीद है कि अगले साल स्थिति सुधर जाएगी।

 कई उद्योगों से यह बजट पहले के मुकाबले ज्यादा कर वसूलेगा।

 महंगी कारें और महंगी होंगी।

 बजट में दस लाख रु पये से अधिक की लग्जरी कारों की खरीद पर और दो लाख रु पये अधिक की वस्तुओं और सेवाओं की नकद खरीद पर 1 प्रतिशत की दर से स्रेत पर कर संग्रह करने का प्रस्ताव है।

 कारें बड़ी और छोटी महंगी हुई हैं।

 बजट ने पेट्रोल, एलपीजी, सीएनजी की छोटी कारों पर 1 प्रतिशत, अलग-अलग क्षमताओं वाली डीजल कारों पर 2.5 प्रतिशत और अधिक इंजन क्षमता वाले वाहनों और एसयूवी पर 4 प्रतिशत उपकर लगाया है।

 कारें महंगी हुई हैं, बल्कि बजट ने साफ संदेश देने की कोशिश की है, यह बहुत अमीरों से ज्यादा कर लेने में हिचकेगी नहीं।

 शेयर बाजार ने इसका स्वागत नहीं किया है।

 मुंबई शेयर बाजार का संवेदी सूचकांक 152.30 बिंदु गिरकर बंद हुआ।

 यानी शेयर बाजार ने साफ किया कि कॉरपोरेट सेक्टर और निवेशकों ने इस बजट को पसंद नहीं किया है।

 कुछ समय पहले भारत में एक फ्रेंच अर्थशास्त्री थॉमस पिकेटी आए थे।

 थॉमस पिकेटी ने कुछ समय पहले एक सुपर हिट किताब लिखी है-कैपिटल इन ट्वेंटीफस्र्ट सेंचुरी।

 इसमें उन्होंने विस्तार से बताया था कि किस तरह से पहले से अमीर लोग लगातार तेजी से अमीर होते जा रहे हैं।

 और आर्थिक पायदान के नीचे की सीढ़ियों पर खड़े लोग संपन्न नहीं हो पा रहे हैं।

, पिकेटी के सुझाव के अनुसार अमीरों पर बहुत ज्यादा कर लगाया जाना चाहिए।

 अपने इन विचारों के चलते पिकेटी को आधुनिक मॉर्क्‍स कहा जाता है।

 पिकेटी ने भारत में असमानता की ओर इशारा किया था।

 आर्थिक सर्वेक्षण ने भी साफ किया कि असमानता के मामले में भारत और अमेरिका लगभग एक ही स्तर पर हैं।

 असमानता कम करने का एक जरिया यह है कि अमीरों के उपभोग के आइटमों को महंगा किया जाए।

 इस बार यही किया गया है।

 छोटे कारोबारियों, छोटा घर बनाने वालों को तो बजट राहत दे देता है।

 पर ज्यादा कमाई करने वालों के प्रति बजट उदार नहीं है।

 बजट ने एक करोड़ रुपये से अधिक की आय वाले व्यक्तियों पर सरचार्ज 12 प्रतिशत से बढ़ाकर 15 प्रतिशत कर दिया है।

 हजार रु पये से ज्यादा वाले ब्रांडेड कपड़ों पर उत्पाद शुल्क बढ़ा दिया है।

 दस लाख रु पये से अधिक लाभांश पाने वाले व्यक्तियों को दस प्रतिशत का अतिरिक्त टैक्स देना पड़ेगा।

 ये सब कदम इस बात के सुनिश्चितीकरण के लिए लिए लगते हैं कि मोदी सरकार को सूटबूट की सरकार न कहा जाए।

 बजट ने सरकारी बैंकों की पूंजी में 25,000 करोड़ रु पये डालने की घोषणा की है।

 यह रकम कतई नाकाफी है।

 मोटे तौर पर यों समझा जा सकता है कि अकेले एक उद्योगपति विजय माल्या ने करीब 8000 करोड़ की पूंजी बैंकों की डुबो दी है।

 25000 करोड़ रु पये में सारे सरकारी बैंकों का भला नहीं हो पाएगा।

 खास तौर पर छोटे सरकारी बैंकों के मामले में तो रकम बढ़ानी होगी, बड़े सरकारी बैंक तो फिर भी कहीं से संसाधनों की व्यवस्था कर लेंगे।

 पर छोटे बैंकों के लिए दिक्कत होगी।

 कुल मिलाकर यह बजट ठोस रूप में किसानों, खेतों की ओर जाता दिखता है।

 उम्मीद की जानी चाहिए की खेती-किसानी की बेहतरी समूची अर्थव्यवस्था की बेहतरी में तब्दील हो।

 यह अलग बात है कि सेवा कर में बढ़ोतरी के चलते (14.5 प्रतिशत से बढ़कर 15 प्रतिशत) सारी सेवाओं महंगी हो जाएंगी।

 पर देर सबेर तमाम उपभोक्ताओं को 18 प्रतिशत सेवाकर के लिए तैयार होना पड़ेगा, क्योंकि जब जीएसटी लागू होगा, सेवाकर में बढ़ोतरी तय है,  , सौजन्य :-राष्ट्रीय सहारा ,01.032016,आलोक पुराणिक।

