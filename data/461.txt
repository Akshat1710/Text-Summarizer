मंडी में ‘दर्शन’ (पत्रिका)।

समझ नहीं पा रहे कि ‘मंडी में दर्शन’ लिखें या ‘दर्शन की मंडी’।

 लेकिन शुक्रवार की सांझ हमें सब्जी मंडी में जोरदार ज्ञान मिला।

 दरअसल शुक्रवार को हमारी कॉलोनी के बाहर मंडी लगती है और हम कोई पूंजीपति, देशपति, धनपति या अधिकारीपति तो हैं नहीं जिनके रोजमर्रा के कामों को करने के लिए दर्जनों चाकर रहते हैं, इसलिए उस दिन हम सब्जी के थैले उठाने वाले सहायक की भूमिका में होते हैं।

, उस दिन ना-ना करते भी दस-बारह सेर का बोझा उठाए हम पूरी मंडी में घूम कर एक आदर्श पति का किरदार निभाने का प्रयत्न करते हैं।

 उस दिन हमारी बातें आलू-टमाटर बेचने वाले ‘गुलाब’ से हो गई।

 पचास साल की उम्र वाला गुलाब सत्तर का दिख रहा था।

 गुलाब से हमने टमाटर के भाव पूछे तो वह बोला- बाबूजी।

 जितने मरजी उतने ले लो जो चाहो वो दाम दे देना।

 हम बड़े प्रसन्न हुए और ‘सरकार’ को दुआ देने लगे कि वाह।

 महंगाई पाताल में घुस गई।

 पर सब्जी विक्रेता का उदास चेहरा देखकर सहम गए।

 हमने पूछा- भाई।

 इतने उदास क्यों।

 गुलाब बोला- बाऊजी।

, सस्ता माल खरीद कर आप खुश हो लेकिन जिस भाव में हम माल बेच रहे हैं उससे हमें घाटा ही घाटा है।

 बाबू।

 इस देश में किसान की मौत है।

 कभी धरती मारती है तो कभी आसमान।

 कभी बाजार मारता है तो कभी सरकार।

 क्या करें साब।

 हमारा बाप मरती बखत कह के मरा था कि जिन्दगी में कभी बेईमानी मत करना।

, हराम के पैसे के हाथ मत लगाना।

 बस मरे हुए बाप की बात की लाज रख रहे हैं।

 कसम आलू-प्याज की।

 हमारे कंधे पर धरे सस्ते टमाटरों का थैला इतना भारी हो गया मानो उसमें ईंट-भाटे भरे हों।

 मंडी के बीचों-बीच खड़े हम सोच रहे थे कि एक तरफ सब्जी बेचने वाले का जीवन दर्शन है, दूसरी तरफ इस देश के बुद्धिजीवी कला-साहित्य के मेलों में ‘मंडी’ लगा कर ‘दर्शन’ बेच रहे हैं।

 एक ऐसा दर्शन जिसका आम आदमी की रोजमर्रा की कठिनाइयों से कोई ताल्लुक ही नहीं है।

, सौजन्य- पत्रिका।

