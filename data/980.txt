वस्तु एवं सेवा कर को लागू किया ही जाए इसी साल तय समय पर (बिजनेस स्टैंडर्ड)।

भारत में संभवत: यह सबसे बड़ी विडंबना है।

 क्रांतिकारी सुधार के रूप में प्रचारित होने वाले वस्तु एवं सेवा कर (जीएसटी) पर एक दुर्लभ उन विपक्षी राजनीतिक ताकतों के गठजोड़ की मार पड़ रही है जिनकी इस मुद्दे पर एकता सरकार के नोटबंदी जैसे हंगामाखेज कदम के बाद हैरतअंगेज रूप से मजबूत हुई है।

 फिर भी जीएसटी की शुरुआत को लेकर नजर आ रही देरी पर मातमपुर्सी लगभग नहीं के बराबर हो रही है।

असहज तथ्य यही है कि सरकारी अमले से जुड़े अधिकांश लोग इस बात को नहीं स्वीकार करेंगे कि नोटबंदी की एक सबसे बड़ी मार जीएसटी पर भी पड़ी है जिसे अप्रैल से लागू होना था।

 जबकि यह 8 नवंबर से पहले निश्चित तौर पर लागू होता नजर आ रहा था।

 आखिर नोटबंदी को कुछ हफ्तों के लिए क्यों नहीं टाला जा सकता था ताकि संसद के शीतकालीन सत्र में जीएसटी से जुड़े तीन विधेयकों की नैया पार लग जाती।

 अभी इस पर लंबे समय तक बहस होती रहेगी।

 मगर इस पर कोई विवाद नहीं हो सकता कि देश में लंबे समय से प्रतीक्षारत सबसे बड़ा अप्रत्यक्ष कर सुधार नोटबंदी की भेंट चढ़ता प्रतीत हो रहा है।

, मौजूदा हालात में वित्त मंत्री अरुण जेटली को क्या करना चाहिए।

 उनकी पहली प्राथमिकता तो यही तय होनी चाहिए कि वे धारणागत लड़ाई में न मात खा जाएं।

 आप चाहे सत्ता पक्ष के किसी नेता से बात कीजिए या विपक्ष के किसी नेता से, हर कोई इस बात पर सहमत नजर आता है कि जीएसटी की शुरुआत में देरी हो सकती है।

 इसी मोर्चे पर जेटली को उम्मीद नहीं छोडऩी चाहिए और अप्रैल 2017 से जीएसटी लागू करने के अपने मूल लक्ष्य पर दृढ़ बने रहना चाहिए।

 अगर प्रमुख दरों और क्षेत्राधिकार जैसे मसले 31 जनवरी को शुरू होने वाले बजट सत्र से पहले सुलझा लिए गए तो अभी भी जीएसटी के 1 अप्रैल से लागू होने की संभावनाएं बनी रहेंगी।

, खतरा यही है कि अगर नॉर्थ ब्लॉक यानी वित्त मंत्रालय के मुख्यालय में नई अप्रत्यक्ष कर व्यवस्था की शुरुआत को आगे खिसकाने की योजना पहले ही बनने लगी है, मिसाल के तौर पर सितंबर या जुलाई तक।

 तब उस लक्ष्य को भी हासिल करने की राह में आशंकाओं को खारिज नहीं किया जा सकता।

 तमाम लोगों का मानना है कि जीएसटी को 16 सितंबर से पहले किसी भी सूरत में लागू करना होगा क्योंकि इसके बाद अधिसूचना में उल्लिखित संविधान संशोधन की साल भर वाली मियाद खत्म हो जाएगी।

, मगर भारत के तिकड़मी नेताओं की क्षमताओं को हल्के में नहीं आंकना चाहिए जो जीएसटी के कार्यान्वयन को लेकर एक साल की मियाद का विस्तार करने को लेकर कोई नया विचार ही पेश कर दें।

 इस बात को मत भूलिए कि सियासी और चुनावी फायदे के लिए भारत के सांसद बिना चर्चा के ही पूर्ण बजट को पारित कर चुके हैं, यहां तक कि तब चुनी हुई सरकार लोक सभा में अपना बहुमत खो चुकी थी।

 लिहाजा, 16 सितंबर की समय सीमा को आगे बढ़ाना उनके समक्ष अपेक्षाकृत छोटी चुनौती होगी।

, जीएसटी को अप्रैल से लागू करने के लिए आखिर हरसंभव प्रयास क्यों किए जाने चाहिए।

 इस साल 11 मार्च को हालात पूरी तरह राजनीतिक अनिश्चितताओं से भरे होंगे।

 पांच राज्यों के विधानसभा चुनावों के नतीजे आ चुके होंगे और सियासी पारा मौजूदा दौर से भी ऊपर चढ़ा होगा।

 लिहाजा यही सुरक्षित दांव होगा कि चुनावी नतीजों से पहले जीएसटी से जुड़ी बहस को परिणति तक पहुंचा दिया जाए ताकि कोई भी जीएसटी के मसले पर फिर कभी बखेड़ा न खड़ा कर सके।

, जेटली को निश्चित रूप से तीन अतिरिक्त कदम उठाने चाहिए।

 एक तो उन्हें राज्यों के वित्त मंत्रियों से संपर्क साधकर उन्हें नए राजस्व गुणाभाग को समझाना चाहिए।

 कर राजस्व में आई मौजूदा तेजी राज्यों के लिए खुशनुमा संकेत है क्योंकि ऊंचे कर संग्रह से सबसे ज्यादा लाभ उन्हें ही पहुंचेगा।

 राजस्व गंवाने का उनका डर हवा हो गया है और वित्त मंत्री को निश्चित रूप से वह संदेश देकर राज्यों को आश्वस्त करना चाहिए कि अगर उन्हें किसी भी तरह का नुकसान होता है तो उसकी क्षतिपूर्ति की जाएगी।

 दूसरा, जेटली को भारतीय जनता पार्टी (भाजपा) के शीर्ष नेतृत्व को भरोसा दिलाना चाहिए कि पिछले एक-डेढ़ साल में जीएसटी से जुड़े संविधान संशोधन को मूर्त रूप देने में काफी प्रयास किए गए हैं, लिहाजा अब 1 अप्रैल से पहले नई कर व्यवस्था के सूत्रपात की पूर्व निर्धारित तिथि पर उसे लागू करने का अवसर गंवाना उचित नहीं होगा।

 यह कारगर होगा अगर जेटली खुद प्रधानमंत्री नरेंद्र मोदी के मार्फत अपनी पार्टी को आश्वस्त कराएं कि नकदी रहित अर्थव्यवस्था की ओर मुखातिब होने में जीएसटी की जल्द शुरुआत काफी मददगार होगी।

, तीसरा और अंतिम कदम यही होना चाहिए कि जेटली 1 फरवरी को पेश होने वाले आम बजट में उत्पादों पर उत्पाद शुल्क और सेवाओं पर सेवा कर की दर में कटौती करने से बचें।

 ऐसा कोई भी बदलाव न करके वह जीएसटी को जल्द अमल में लाने के लिए राजनीतिक तंत्र पर जरूरी अतिरिक्त दबाव डालने में सफल होंगे।

 आदर्श रूप से तो जीएसटी से जुड़े तीनों विधेयक बजट पेशकश वाले दिन ही पेश किए जाएं ताकि उसी समय उन्हें पारित कराया जा सके।

 ऐसे में देश को 1 अप्रैल से जीएसटी लागू होने की उम्मीदें छोडऩे की जरूरत नहीं होगी।

, – ए के भट्टाचार्य।

सौजन्य- बिजनेस स्टैंडर्ड।

