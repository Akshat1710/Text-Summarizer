महत्त्वाकांक्षी योजना का सच (राष्ट्रीय सहारा)।

टी 20 विश्व कप का काउंटडाउन शुरू हो गया है।

 टूर्नामेंट शुरू होने में कुछ ही दिन बचे हैं।

 मेजबान देश भारत समेत इसमें भाग ले रहे सभी मुल्कों ने तैयारियों को अंतिम मुकाम तक पहुंचा दिया है।

 भारत पहली बार पुरु ष और महिला टी-20 विश्व कप की मेजबानी कर रहा है, जिसका आयोजन आठ मार्च से तीन अप्रैल तक देश के आठ शहरों में होगा।

 मार्च में शुरू होने वाले टूर्नामेंट में विश्व विजेता कौन बनेगा, इसपर र्चचा के अलावा एक और बिंदु अपने देश में र्चचा का विषय बन चुका है।

 क्रि केट और स्वच्छता।

 अपने देश में क्रि केट का जादू लोगों के सिर चढ़ कर बोलता है, संभवत; इसलिए भारत को खुले में शौच की समस्या से छुटकारा दिलाने तथा देशभर में सेनिटेशन एवं शौचालय के इस्तेमाल को बढ़ावा देने के मकसद से आईसीसी ‘‘क्रि केट फॉर गुड’ एवं यूनिसेफ ने बीसीसीआई के साथ साझेदारी में टी-20 के मेजबान शहरों के क्रि केट स्टेडियम में टीम स्वच्छ क्लीनिकस को लांच करने वाला कार्यक्रम शुरू किया है।

 टी-20 पुरु ष व महिला ट्राफी-टूर का आगाज हाल ही में हिमाचल के धर्मशाला क्रि केट स्टेडियम से हुआ।

, अब तक यह ट्राफी धर्मशाला, मोहाली और दिल्ली का दौरा कर चुकी हैं और आने वाले दिनों में कोलकाता, नागपुर, चेन्नई, बेंगलुरु और मुंबई का दौरा करेंगी।

 धर्मशाला स्टेडियम जहां 18 मार्च को भारत व पाकिस्तान के बीच मैच खेला जाएगा, दिल्ली में स्टार अॅालरांउडर युवराज ने बच्चों के साथ क्रि केट टिप्स साझा करने के साथ उन्हें हाइजीन एवं सेनिटेशन (साफ-सफाई) के महत्त्व के बारे में बताया।

 स्वच्छ भारत अभियान प्रधानमंत्री नरेन्द्र मोदी की महत्त्वाकांक्षी योजना है।

 15 फरवरी से 29 फरवरी यानी चालू पखवाड़े की खास थीम अस्पताल, स्वास्य क्लीनिकससंस्थाओं में सफाई अभियान रखा गया है।

 अब सवाल यह है कि ‘‘टी-20 ट्राफी टूर’ के दौरान शुरू टीम स्वच्छ क्लीनिक के जरिए साफ-सफाई व शौचालय के इस्तेमाल वाली सामाजिक मुहिम सरकार की मुश्किलें हल करेंगी।

 साफ-सफाई व शौचालय के इस्तेमाल संबंधी लोगों के व्यवहार में कोई बड़ा बदलाव लाने में मददगार होंगी, जिसकी हमारे मुल्क को बहुत दरकार है।

 हाल ही में देश के स्वच्छ शहरों की नई सरकारी सूची जारी की गई है।

 इस सूची से ऐसा कोई संकेत नहीं मिलता कि स्वच्छ भारत अभियान से मुल्क के शहरों की दशा में कोई रेखांकित बदलाव आ गया हो।

 पिछली बार मैसूर देश का सबसे स्वच्छ शहर था और इस बार भी वह अव्वल आया है।

 बनारस सबसे गंदे 10 शहरों में शामिल है।

, गौरतलब है कि बांग्लादेश की राजधानी ढाका में बीते महीने 11-13 जनवरी को आयोजित छठी ‘‘साउथ एशियन कांफ्रेंस ऑन सेनिटेशन’ में प्रस्तुत ‘‘इंडिया कंट्री पेपर’ बताता है कि अपने मुल्क में 56 प्रतिशत आबादी की ही सेनिटेशन तक पहुंच है।

 ग्रामीण इलाकों में 39 प्रतिशत है।

 दूसरे साउथ एशियन मुल्कों की तुलना में हम इस मामले में बहुत पीछे हैं।

 सहस्त्राब्दि विकास लक्ष्य -2015 में एक महत्त्वपूर्ण लक्ष्य सभी देशवासियों को शौचालय की सुविधा प्रदान कराना भी था, पर भारत इस लक्ष्य को हासिल नहीं कर पाया।

 ध्यान देने वाला पहलू यह भी है कि मानव मल, दूषित पेयजल तथा गंदगी से उत्पन्न बीमारियों के कारण देश में प्रतिदिन पांच साल से कम आयुवर्ग के 300 बच्चों की मौत डायरिया से होती है।

 अस्वच्छता से स्वास्य पर प्रतिकूल प्रभाव के कारण देश में सकल राष्ट्रीय उत्पाद का प्रतिवर्ष 6.4 प्रतिशत आर्थिक हानि होती है।

 प्रधानमंत्री मोदी ने 2 अक्टूबर 2014 को स्वच्छ भारत अभियान की शुरुआत की और इसका मकसद 2 अक्टूबर 2019 तक भारत को खुले में शौच से मुक्ति दिलाना है।

 सरकार की मंशा नेक हो सकती है पर सवाल यह है कि क्या सरकार इस लक्ष्य को हासिल करने की सही दिशा में कदम उठा रही है।

 प्रधानमंत्री की स्वच्छ भारत अभियान की शुरुआत के बाद अब तक करीब 1 करोड़ घरों में शौचालय बन चुके हैं।

, स्वच्छ भारत मिशन का लक्ष्य हासिल करने की दिशा में कई राज्य प्रगति की राह पर हैं।

 मसलन-पश्चिम बंगाल, राजस्थान, कर्नाटक, छत्तीसगढ़, हिमाचल प्रदेश, केरल आदि।

 पर समस्या उत्तर प्रदेश व बिहार को लेकर है।

 खुले में शौच करने वालों में इन दो राज्यों की आबादी सबसे ज्यादा है।

 अगर यहां पर तय समय सीमा के भीतर निर्धारित लक्ष्य के मद्देनजर शौचालय नहीं बनाए गए और लोगों ने उनका इस्तेमाल नहीं किया तो, भारत खुले में शौच से मुक्ति वाला लक्ष्य हासिल नहीं कर पाएगा।

 विश्व में खुले में शौच करने वाला हर आठवां व्यक्ति उत्तर प्रदेश का है।

 दरअसल एक तरफ समस्या शौचालयों के निर्माण की धीमी गति से संबधित हैं तो दूसरी चुनौती, निर्मित शौचालयों के इस्तेमाल को सुनिश्चित करने की भी है।

 निर्मित शौचालयों का शत-प्रतिशत इस्तेमाल नहीं किया जा रहा है।

 शौचालयों की ग्रामीणों द्वारा मांग की भी समस्या है।

 एक प्रमुख समस्या स्कूलों के शौचालयों में गंदगी को लेकर भी है।

 दिल्ली के फिरोजाह कोटला मैदान में जब युवराज बच्चों के साथ साफ-सफाई शौचालय के इस्तेमाल पर बात कर रहे थे, तब उन्हें इस बात का इल्म तक नहीं होगा कि इनमें से अधिकांश लड़कियों के स्कूली शौचालयों में अक्सर गंदगी रहती है।

 वहां पानी की बहुत हीं कमी रहती है और हाथ धोने के लिए साबुन भी नहीं होता है।

 दिल्ली के सरकारी स्कूलों में पढ़ने वाली कुछ किशोरियों ने बताया कि मासिक धर्म के दौरान वे अक्सर स्कूल नहीं जाती।

 अगर किसी मजबूरी में इन मुश्किल दिनों में जाना भी पड़ता है तो शौचालय में इस्तेमाल के लिए पानी की बोतल व पेपर सोप घर से लेकर जाती हैं।

, ये छात्राएं दिल्ली के बटरफ्लाई नामक गैर-सरकारी संगठन के चाइल्ड हेल्थ कोऑपरेटिव की सदस्य हैं और सेनिटेशन को लेकर जागरूक भी हैं।

 अपने अपने मोहल्लों में लोगों को स्वच्छता के महत्त्व के बाबत बताती रहती हैं और स्कूल में भी प्रधानाचार्य के सामने शौचालयों में गंदगी वाला मुद्दा उठाती रहती हैं।

 इन छात्राओं का कहना है कि प्रधानाचार्य जब भी स्वच्छता के लिए कदम उठातीं हैं, वे अस्थाई ही होते हैं।

 लिहाजा कुछ दिनों के बाद फिर गंदगी फैल जाती है, संक्रमण का डर सताने लगता है।

 आईसीसी के सीईओ डेविड र्रिचडसन का कहना है कि आईसीसी यूनीसेफ के साथ ऐसी कोशिशों पर काम करने के लिए प्रतिबद्ध है, जिनसे बच्चों का स्वास्य, शिक्षा, पोषण, संरक्षण व सेनिटेशन में सुधार होगा।

 यूनीसेफ के गुडविल एंबेसडर सचिन तेंदुलकर ने कहा कि भारत को खुले में शौच से मुक्ति दिलाने वाले लक्ष्य को हासिल करने के लिए सभी एक्टर्स को एक टीम की तरह काम करना होगा।

 लोगों के मन में खेल के प्रति जुनून का फायदा उठाते हुए देश में शौचालयों के इस्तेमाल को बढ़ावा देने व सेनिटेशन के स्तर में सुधार लाने के मकसद वाली इस पहल पर दूसरे मुल्कों की भी निगाहें टिकी हुई हैं।

,  , सौजन्य:- राष्ट्रीय सहारा ,25.02.2016,अलका आर्य।

