सहारे की आस में कृषि (दैनिक जागरण )।

सरकार को सस्ती श्रमिक शक्ति यानी दिहाड़ी मजदूरों की जरूरत है, लेकिन जो बात भुला दी जा रही है वह यह है कि कृषि सबसे अधिक रोजगार देने वाला क्षेत्र है।

 कम से कम इस नए वर्ष में तो कृषि को आर्थिक रूप से लाभकारी बनाए जाने के सभी प्रयास होने ही चाहिए।

 इसलिए और भी, क्योंकि बीता साल कृषि के लिए खराब ही था।

 ऐसा नहीं कि इससे पहले कुछ बेहतर था, लेकिन 2015 खास तौर पर खराब साल था।

 साल की शुरुआत से ही निरंतर झटके ङोलने और बेपरवाह सरकार की तरफ से छोड़ दिए जाने के कारण पहले से जारी कृषि संकट बदतर ही हुआ।

 लगातार दूसरे साल सूखा पड़ा।

 गर्मी के दिनों में वर्षा की कमी 14 प्रतिशत तक पहुंच गई जो पिछले छह साल में सबसे अधिक थी।

 देश के बोवाई वाले इलाके के करीब 40 प्रतिशत हिस्से में कम मानसून दर्ज किया गया।

 उत्तर प्रदेश, कर्नाटक, महाराष्ट्र, पूर्वी मध्य प्रदेश, गुजरात और तेलंगाना सबसे बुरी तरह प्रभावित रहे।

 पंजाब और हरियाणा में भी कम वर्षा हुई, लेकिन सिंचाई के विस्तृत नेटवर्क की वजह से ये नकारात्मक प्रभाव से बच गए।

 जून में गर्मी के दिनों की बारिश से पहले तेज हवा और ओलावृष्टि के साथ-साथ अनपेक्षित रूप से लंबे समय तक हुई बेमौसम बारिश ने पश्चिमी उत्तर प्रदेश, हरियाणा, पंजाब, राजस्थान, मध्य प्रदेश के कुछ हिस्सों और महाराष्ट्र को प्रभावित किया।

 कटाई के लिए लगभग तैयार खड़ी फसल व्यापक रूप से क्षतिग्रस्त हो गई।

 ओलावृष्टि प्रभावित हिस्से में किसानों की आत्महत्या की कई घटनाएं हुईं।

 उत्तर प्रदेश, हरियाणा और राजस्थान में किसानों की मौत की घटनाओं में वृद्धि हुई।

 कई किसानों ने तो बिछ गई फसलों को देखकर ही सदमे से दम तोड़ दिया।

, कर्नाटक में भी कृषि संकट लगातार बना रहा और इसकी तीव्रता घनीभूत ही हुई।

 यहां अब तक 600 से अधिक किसानों ने अपनी जान ले ली और यह संख्या अब भी बढ़ ही रही है।

 वस्तुत: कुछ किसानों के अपने को जिंदा जला डालने और कुछ का गन्ने के खेत में आग लगाने के बाद उसमें कूद पड़ने की घटनाएं सरकार के उदासीन रवैये और किसानों के प्रति बेरुखी वाली कृषि नीतियों के खिलाफ तीव्र आक्रोश जताने वाली हैं।

 आत्महत्याओं की गति और इनकी बढ़ती घटनाएं इतनी हैं कि कर्नाटक देश में किसान आत्महत्या की खतरनाक जगह वाली श्रेणी में अचानक आ गया।

 1महाराष्ट्र में हाल सबसे अधिक खराब है।

 आत्महत्या की आशंका वाले विदर्भ क्षेत्र के अलावा मराठवाड़ा में किसानों की बिगड़ती दशा ने इसे देश का नया आत्महत्या वाला खतरनाक इलाका बना दिया है।

 महाराष्ट्र के मुख्यमंत्री ने 10,512 करोड़ के राहत पैकेज की घोषणा की।

 मध्य प्रदेश और छत्तीसगढ़ ने भी आत्महत्याओं में तेजी भुगती।

 मध्य प्रदेश में मुख्यत: सोयाबीन में येलो मोसाइक वायरस (पीला रोग) का हमला था जिसने वर्तमान संकट को बढ़ाया।

 लेकिन उड़ीसा में किसानों की आत्महत्याओं की लगातार घटनाएं ज्यादा बड़े झटके की तरह आईं।

 करीब 100 किसानों ने अपनी जान गंवा दी।

 राज्य भाजपा ने इस मुद्दे पर सत्तारूढ़ बीजद से ध्यान देने की मांग करते हुए आंदोलन शुरू किया।

 खाद्य कटोरा कहे जाने वाले पंजाब और हरियाणा में आत्महत्या की हर रोज औसतन दो से चार घटनाएं हो रही हैं।

 मार्च-अप्रैल में बेमौसम बारिश के बाद आलू की कीमतें बिल्कुल गिर गईं जिस वजह से किसानों को जगह-जगह आलू मुफ्त में बांटने पड़े।

 अगला नंबर बासमती चावल की कीमतों का था।

 किसानों को पहले पकने वाले चावल की वैरायटी की कीमत 1200 रुपये प्रति क्विंटल से ज्यादा नहीं मिल पाई।

 दो साल पहले बासमती की कीमत प्रति क्विंटल अच्छी-खासी 4,000 रुपये या इससे ज्यादा ही थी।

 उस वक्त बासमती की कीमत चावल के न्यूनतम समर्थन मूल्य (एमएसपी) से भी कम ही थी।

 चिंता इससे बढ़ी ही है कि किसानों को धान के एमएसपी के लगभग 5,500 करोड़ रुपये का भुगतान खरीद खत्म होने के एक माह बाद भी नहीं हुआ है।

, अब तक छोटी-मोटी बीमारी मानी जाने वाली सफेद मक्खी यानी व्हाइट फ्लाई ने गन्ने की खड़ी फसल में से 75 प्रतिशत खत्म कर दी।

 सबसे अधिक नुकसान बीटी कॉटन का हुआ।

 केंद्रीय कृषि मंत्री राधामोहन सिंह ने संसद को बताया है कि व्हाइट फ्लाई की वजह से 3.32 लाख हेक्टेयर में कपास की फसल नष्ट हो गई है।

 कुछ लोग इससे किसानों को 4,600 करोड़ के नुकसान का अंदाजा लगाते हैं।

 गुस्साए किसानों ने व्हाइट फ्लाई के कारण नुकसान के लिए 40 हजार रुपये प्रति एकड़ के मुआवजे की मांग करते हुए कुछ जगहों पर रेल रोको आंदोलन भी चलाया।

 वे उन कृषि मजदूरों के लिए 20 हजार रुपये की राहत राशि की भी मांग कर रहे हैं जिन्हें कीट प्रकोप के कारण काम से निकाल दिया गया।

 देश भर में खेती-किसानी की व्यवस्था पर सिर्फ मौसम ने ही कहर नहीं ढाया, इस संकट को शासन-प्रशासन की लापरवाही और उदासीनता ने भी बढ़ाया है।

 एक ऐसे समय जब किसान सबसे अधिक संकटग्रस्त हैं, मैंने केंद्र सरकार की तरफ से गेहूं और धान के लिए बेहतर एमएसपी लाने और किसानों के लिए दो लाख करोड़ का आर्थिक राहत पैकेज देने की केंद्र सरकार से अपेक्षा की थी।

 इसके बदले सरकार ने किसान समुदाय की चिंताओं की अनदेखी की और उसने सातवें वेतन आयोग के जरिये सरकारी कर्मचारियों की मासिक आय में तीन गुना बढ़ोतरी करने का फैसला किया।

, किसानों के लिए एमएसपी में नगण्य प्रति क्विंटल 50 रुपये, मतलब 3.5 प्रतिशत या ऐसी ही कुछ बढ़ोतरी की गई है, जबकि सबसे नीचे के सरकारी कर्मचारी-चपरासी के मूल वेतन में 260 प्रतिशत की वृद्धि हुई है।

 मेरा दृढ़ विश्वास है कि सरकारें किसानों को कृषि कार्य से दूर करना चाहती हैं।

 उनकी कोशिश कृषि को इतना अलाभकारी बना देने की है कि किसानों के पास कृषि कार्य छोड़ देने के सिवा कोई विकल्प ही न हो।

 उनसे जबरिया यह काम छुड़वाने से यह तरीका बेहतर है।

 नीति आयोग के उपाध्यक्ष अरविंद पनगाड़िया और भारतीय रिजर्व बैंक के गवर्नर रघुराम राजन ने कई बार कहा है कि सबसे बड़ा सुधार तब होगा जब कृषि करने वाली आबादी शहरी क्षेत्रों में चली जाएगी।

 दूसरी तरफ भारतीय उद्योग महासंघ (सीआइआइ) ढांचागत क्षेत्र के लिए सस्ते श्रम की मांग कर रहा है जो तब ही पूरी हो सकती है जब किसान बाहर जाएं।

 इस प्रक्रिया का एक संकेत इस खबर से मिलता है कि दिल्ली से सटे सोनीपत जिले में लगभग 500 किसान एक शैक्षिक संस्थान बनाने के लिए अपनी जमीन देने का प्रस्ताव दे रहे हैं।

 किसानों को दरिद्र बनाए रखने के लिए बरसों से किए जा रहे प्रयास का यह आंखें खोलने वाला सच है।

 कृषि सरकार की सहायता का इंतजार कर रही है।

 पता नहीं यह इंतजार कब समाप्त होगा।

,  ।

सौजन्य :- दैनिक जागरण ,4.01.2016,देविंदर शर्मा (खाद्य एवं कृषि नीतियों के विश्लेषक हैं)।

