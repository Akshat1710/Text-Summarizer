संरक्षण नहीं बल्कि प्रदर्शन का भरोसा करें कारोबारी (बिजनेस स्टैंडर्ड)।

फ्लिपकार्ट के सचिन बंसल और ओला कैब्स के भवीश अग्रवाल ने बेहतर फंडिंग वाले विदेशी प्रतिद्वंद्वियों से संरक्षण की मांग की है।

 उन्होंने चीन का उदाहरण दिया है जहां अलीबाबा और दीदी जैसी कंपनियां इसलिए फलफूल सकीं क्योंकि उनको सरकारी संरक्षण मिला।

 इसलिए जहां वे विदेशी पूंजी का स्वागत करने को तैयार हैं, वहीं उनकी इच्छा है कि विदेशी कंपनियों पर नियंत्रण लगाया जाए।

 इसका स्पष्टï मतलब है कि आज भी ग्राहकों को आकर्षित करने के लिए बहुत अधिक नकदी खर्च की जा रही है।

 हालांकि शुरुआती वर्षों में इन कंपनियों ने भी अपने प्रतिद्वंद्वियों को पछाडऩे के लिए वही हथकंडे अपनाए।

नरेंद्र मोदी सरकार देश को निवेशकों के लिए अनुकूल बनाने के लिए प्रयासरत है।

 उसकी कोशिश है कि दुनिया की तमाम कंपनियां भारत में पूंजी निवेश करें।

 ऐसे में लगता नहीं कि सरकार बंसल और अग्रवाल की बात को तवज्जो देगी।

 यह संभव है कि आने वाले दिनों में विपक्ष इसे राजनीतिक मुद्दा बनाए।

 वे कह सकते हैं कि दुनिया भर में दौरे कर रहे मोदी देसी स्टार्टअप की अनदेखी कर रहे हैं।

 इन दिनों राजनीति को लेकर जिस तरह की जनभावना है, वैसे में आम जनता के बीच यह आसानी से किया जा सकता है।

, यह याद करना श्रेयस्कर होगा कि कैसे सन 1991 में पी वी नरसिंह राव और मनमोहन सिंह को भी भारतीय उद्योगपतियों की ऐसी ही मांगों से निपटना पड़ा था।

 राव ने 21 जून को पद संभाला था और देश के शीर्ष औद्योगिक संगठनों से उन्होंने 31 मार्च को पहली मुलाकात की।

 इस अवधि के दौरान राव और तत्कालीन वित्त मंत्री मनमोहन सिंह ने 1 जुलाई और 3 जुलाई को दो चरणों में रुपये का अवमूल्यन किया।

 सरकार ने 24 जुलाई को अपनी औद्योगिक नीति पेश की और उसी दौरान उसने औद्योगिक लाइसेंसिंग का चलन खत्म किया।

 सरकार ने सरकारी क्षेत्र के लिए आरक्षित उद्योगों की सूची को छोटा किया, विभिन्न क्षेत्रों में 51 फीसदी विदेशी निवेश की इजाजत दी और एकाधिकार एवं प्रतिबंधात्मक व्यापार व्यवहार अधिनियम के नियमों को शिथिल किया।

, उद्योगपतियों से मुलाकात के नौ दिन पहले राव सरकार ने विदेशी निवेश संवद्र्घन बोर्ड की स्थापना की थी जिसका मुख्यालय प्रधानमंत्री कार्यालय में था।

 कारोबारी इस बात से प्रसन्न थे कि एमआरटीपी अधिनियम को शिथिल बनाकर लाइसेंसिंग व्यवस्था खत्म कर दी गई है लेकिन वे इस बात को लेकर चिंतित भी थे कि विदेशी पूंजी के लिए लाल गलीचा बिछाया जा रहा है।

 राव ने उनकी बात सुनी लेकिन कोई वादा नहीं किया।

, पूरे साल के दौरान शीर्ष कारोबारियों ने लगातार संरक्षण के लिए दबाव बनाया।

 वर्ष 1992-93 के बजट भाषण में सिंह ने सीधे सपाट अंदाज में कहा कि वह अपनी बात से डिगने वाले नहीं हैं।

 उन्होंने कहा कि कई बार यह चिंता जताई जाती है कि विदेशी पूंजी का स्वागत देश के उद्योग जगत को नुकसान पहुंचाएगा लेकिन ऐसी चिंताएं गलत हैं।

 उन्होंने कहा कि हमें हमेशा ईस्ट इंडिया कंपनी के डर के साये में नहीं जीना चाहिए।

, बीते 300 साल में बहुत कुछ बदल चुका है।

 उसी वर्ष सिंह ने सीमा शुल्क की उच्चतम दर 300 फीसदी से कम करके 150 फीसदी कर दी।

 उन्होंने आगे इसमें और कमी करने का संकेत भी दिया।

 इसके बाद उन्होंने राजा चेल्लैया को कर सुधार समिति का अध्यक्ष बना दिया।

 तब कारोबारियों ने चेल्लैया के समक्ष लॉबीइंग शुरू कर दी और उनसे कहा कि अगर आयात से संरक्षण समाप्त किया गया तो उन कारोबारियों का पतन हो जाएगा।

 लेकिन सिंह इन बातों से नहीं डिगे।

 वर्ष 1992-93 के बजट में उन्होंने उच्चतम सीमा शुल्क की दर को 150 फीसदी से कम करके 110 फीसदी कर दिया।

 उन्होंनेे कहा कि यह सीमा शुल्क में चरणबद्ध कमी की प्रक्रिया की शुरुआत है।

 यह काम तीन से चार साल में किया जाएगा ताकि हमारी दरें अन्य विकासशील मुल्कों के अनुरूप हो सकें।

 इससे अगले वर्ष दरों को कम करके 85 फीसदी कर दिया गया।

 इस तरह सबकुछ ठीक किया गया।

, सन 1993 में उद्योगपतियों के एक अनौपचारिक समूह ने राहुल बजाज के नेतृत्व में फिर से संरक्षण की मांग की।

 बॉम्बे क्लब ने सिंह को पांच पन्नों का एक ज्ञापन दिया।

 इसमें समान अवसरों की बात कही गई थी लेकिन संरक्षण शब्द का इस्तेमाल नहीं किया गया था।

 सिंह ने उसे मोंटेक सिंह आहलूवालिया की ओर बढ़ा दिया।

 एक प्रत्यक्षदर्शी के मुताबिक आहलूवालिया ने उसे फाइल में रख दिया।

 वह मामला भी वहीं समाप्त हो गया।

 बॉम्बे क्लब के सदस्यों के सामने यह स्पष्ट हो गया कि सरकार उनकी इस पहल से प्रसन्न नहीं है।

, इसके बाद उस समूह ने दोबारा कभी प्रधानमंत्री से मुलाकात नहीं की।

 बंसल और अग्रवाल को यह पता करना चाहिए कि वे कारोबारी आज कहां हैं जिन्होंने कहा था कि उदारीकरण की शुरुआत उनके लिए अंत लेकर आएगी।

 यह तथ्य है कि उनमें से कई उस वक्त निहायत गैर किफायती हुआ करते थे लेकिन बीते कुछ ही वर्षों में वे काफी बेहतर स्थिति में आ गए हैं।

 इस बात ने उनको बचाया भी है।

 जो लोग संरक्षण की मांग करने वालों में सबसे आगे थे, अब उनके कारोबार फलफूल रहे हैं।

 ऐसे में नए जमाने के उद्योगपतियों को संरक्षण की मांग करने के बजाय कोशिश यह करनी चाहिए कि कैसे वे अपना खर्च कम करें और जल्दी से जल्दी अपने कारोबार को मुनाफे में लाएं।

, – भूपेश भन्डारी।

सौजन्य – बिजनेस स्टैंडर्ड।

