पेरिस के बाद की चुनौती (दैनिक जागरण)।

अपनी पृथ्वी के भविष्य को लेकर दो हफ्ते पहले जब पूरी दुनिया ने पेरिस की तरफ ध्यान लगा रखा था तो सबके दिमाग में एक ही सवाल प्रमुख था कि क्या दुनिया भर के नेताओं के सबसे बड़े अभूतपूर्व जमावड़े से आशा बंधेगी और नया इतिहास बनेगा।

 पिछले दिनों दुनिया अपने भविष्य को लेकर अपनी सामूहिक क्षमता में आशा और विश्वास के साथ जगी।

 इसमें शक नहीं कि बहुत से आयामों और विभिन्न प्राथमिकताओं वाले किसी करार में समझौते अंतर्निहित और अनिवार्य हैं, लेकिन पेरिस में बनी आम सहमति ने दिखा दिया है कि दुनिया अपने भविष्य को लेकर चिंतित है।

 पेरिस समझौता उन विवादास्पद मुद्दों पर वैश्विक सहमति बनाने के लिए प्रयास करने वाले लोगों की दृढ़ता और उनके धैर्य का प्रमाण है जिसने इसे ठीक ढंग से आगे ले जाने में रोक रखा था।

, जलवायु करार ‘आने वाला कल आज ही है’ के रूप में ग्लोबल वार्मिग के प्रलयंकारी परिणामों के प्रति आवश्यक प्रतिक्रिया की अनिवार्यता को दोहराता और इनकी पहचान करता है।

 इसके साथ ही अपनी धरती की गर्मी की सीमा दो डिग्री सेल्सियस से नीचे ही रखने की अपनी क्षमता के साथ हरसंभव कदम उठाने की विश्व समुदाय की नैतिक और कानूनी प्रतिबद्धता का वादा करता है।

 यह समय ही बताएगा कि पेरिस सहमति क्या दुनिया के लिए ‘ऐतिहासिक मोड़’ है या कुछ छोटी-मोटी प्रतिज्ञाओं से अधिक नहीं है, जैसा कि कुछ विशेषज्ञों ने माना है।

 अभी की जो स्थिति है उसमें हम जानते हैं कि जलवायु करार के जरिये वैश्विक समाज ने हरे-भरे मार्ग के लिए प्रतिबद्धता जताई है और भविष्य में किए जाने वाले काम के लिए ब्लूप्रिंट तैयार किया है।

 पेरिस में किए गए करार में वैश्विक समुदाय ने कार्बन उत्सर्जन पर समयबद्ध उपाय और रूपांतरण वाले कदम उठाने का वादा किया है।

 इसी तरह धन उपलब्ध कराने, टेक्नोलॉजी संबंधी खोज तथा क्षमता निर्माण के लिए एक ढांचा भी बनाया गया है।

 इसके तहत विकसित देश विकासशील देशों को कम कार्बन उत्सर्जन का लक्ष्य हासिल करने के लिए 2020 से हर साल 100 अरब अमेरिकी डॉलर (करीब 6,70,000 करोड़ रुपये) मुहैया कराएंगे।

 इसके साथ ही अंतिम समझौते में भारत समेत सभी विकासशील देशों के कुछ मामलों पर पीछे हटने की बात भी है।

 उदाहरण के लिए ये बातें छोड़ दी गई हैं कि इसे लागू करने पर प्रगति नापने का ढांचा अंतरराष्ट्रीय तौर पर निश्चित नहीं किया जाना चाहिए या कि अलग-अलग देशों के लिए प्रगति नापने का पैमाना अलग-अलग होना चाहिए।

, नए मसौदे में पीढ़ियों की हिस्सेदारी और साझा, लेकिन भिन्न-भिन्न उत्तरदायित्व का सिद्धांत अपनी वास्तविक भावना में मौजूद है, लेकिन यह गौर करने लायक है कि ‘ऐतिहासिक उत्तरदायित्व’ का संदर्भ दबा दिया गया है।

 वस्तुत: उस राजनीतिक बातचीत की विरोधपूर्ण शब्दावली से आगे बढ़ना जरूरी था जो पश्चिमी दुनिया की ऐतिहासिक ग्लानि के भाव में निहित थी, क्योंकि इतिहास मिटाया नहीं जा सकता और हर युग को अपना इतिहास लिखना चाहिए।

 पेरिस में इतिहास ने करवट ली है।

 करार की प्रस्तावना में वादा किया गया है कि विकास का अधिकार, लैंगिक समानता, महिलाओं का सशक्तीकरण और पीढ़ीगत बराबरी समेत मानव अधिकारों की पवित्रता पर आधारित टिकाऊ विकास के जरिये न्यायपूर्ण विश्व व्यवस्था कायम करने के लिए दुनिया ने ‘अपने पन्ने पलटे’ हैं।

 पेरिस ने भरोसा दिलाया है कि जलवायु परिवर्तन की कठिन चुनौतियों से निपटने में दुनिया वर्तमान और आने वाली पीढ़ियों के लिए सुरक्षित दुनिया के लिए वैश्विक योजना के प्रति प्रतिबद्ध है।

 आने वाले दिनों में जब आशा को सच्चाई में बदलने के लिए प्रमुख और कठिन निर्णय लेने होंगे तो हमें ऐसे नेताओं की जरूरत होगी जो मानव सभ्यता में दीर्घगामी हिस्सेदारी निभा सकें।

, अपने देश में पर्यावरण मंत्री प्रकाश जावड़ेकर को आर्थिक विकास और पर्यावरणीय हिस्सेदारी की अनिवार्यताओं के बीच स्वीकार्य संबंध जैसी बातों पर अपेक्षित राष्ट्रीय आमसहमति हासिल करने के जरिये ‘जलवायु न्याय’ स्थापित करने वाला साहस और बौद्धिक प्रामाणिकता दिखानी होगी।

 इस दिशा में पहला कदम संसद की स्थायी समिति की सिफारिशों और विशेष रूप से टीएसआर सुब्रमण्यम समिति की रिपोर्ट को एकमत से खारिज करने के उसके फैसले को स्वीकार करना है।

 चुनौतियों से निपटने और लोगों की अपेक्षाओं को पूरा करने की दृष्टि से यह आशा की जाती है कि नरेंद्र मोदी सरकार संसद की स्थायी समिति की सिफारिशों को गंभीरता से लेगी।

 ये सिफारिशें राह दिखानी वाली हैं।

 समिति की रिपोर्ट संख्या 254 से यह उद्धरण काफी कुछ बताने वाला है-‘पर्यावरण-संबंधी चिंताओं को विकास में बाधाओं के रूप में नहीं देखा जा सकता।

 पर्यावरण को लेकर वास्तविक चिंताओं की अनदेखी नहीं की जा सकती।

 संस्थागत मशीनरी पर्यावरण की समग्र प्रकृति के प्रबंधन में विफल रही है, चाहे इसके जो भी कारण रहे हों, वह पर्यावरण कानूनोंविधानों को लागू करने और उसे अमल में लाने के अपने उत्तरदायित्व को छोड़कर मूकदर्शक बन गई है।

 इस सच्चाई से इंकार नहीं किया जा सकता।

’ आगे समिति ने कहा कि ‘नियंत्रण करने वाली व्यवस्था में त्रुटि, संसाधनों के कमजोर प्रबंधन, टेक्नोलॉजी के अपर्याप्त उपयोग, पर्यावरण संरक्षण में निरुत्साह, पर्यावरण नियमों और कानूनों को लागू करने में अंतत: कमी वाली विश्वसनीय, प्रभावी और उत्तरदायी कानूनी मशीनरी का अभाव वे चुनौतियां हैं जिन्हें बिना देर दूर किए जाने की जरूरत है।

’ क्या सरकार यह सुनिश्चित करेगी कि स्वच्छ ऊर्जा, कूड़े को संपदा में बदलने, सुरक्षित और लंबे समय तक टिकने वाले ग्रीन परिवहन, प्रदूषण नियंत्रण और वन आच्छादन कर कार्बन सोख लेने के प्रयास अधिकतर कागजों में ही तो नहीं रह जाएंगे।

 क्या पेरिस के बाद पर्यावरण मंत्री इस पर बातचीत करेंगे।

,  ।

सौजन्य :- दैनिक जागरण,25.12.2015,डॉ अश्वनी कुमार।

