तुगलकी दौर की याद (राष्ट्रीय सहारा)।

आठ नवम्बर के बाद के घटनाक्रम चौंकाने वाले हैं।

 मध्य प्रदेश के ग्रामीण इलाके में भीड़ ने राशन की एक दुकान को लूट लिया।

 माता-पिताओं के पास अपने बच्चों को खिलाने व उपचार के लिएपैसे नहीं हैं।

 किसान खाद-बीज-पानी का जुगाड़ नहीं कर पा रहे हैं।

 तमाम घटनाक्रम 8 नवम्बर के बाद के हैं, जब नरेन्द्र मोदी सरकार ने बड़े नोटों ( 500-1000रुपये) को चलन से बाहर करने की घोषणा की थी।

 कुछने इसे तुगलकी फरमान करार दिया है।

 मोहम्मद बिन तुगलक 14वीं सदी में दिल्ली के सुल्तान थे।

 अपने एक फैसले के लिए वह सर्वाधिक याद किए जाते हैं।

 यह था दिल्ली से अपनी राजधानी को डेक्कन के दौलताबाद (महाराष्ट्र) में स्थानांतरित करना।

 उनके इस एक फैसले से हर खासोआम को जिन तकलीफों से गुजरना पड़ा, उससे उनका नाम कहावतों में एक सनकी शासक के तौर पर याद किया जाता है।

 तुगलक ने भी अपनी सल्तनत के साथ करंसी में बदलाव करने का एक और जुआ भी खेला था और यह फैसला तुगलक के लिए दुर्भाग्य को न्योता देने वाला साबित हुआ।

 उसकी सल्तनत दिनों-दिन कमजोर पड़ने लगी।

 मानें या मानें लेकिन यह सच है कि नोटबंदी की घोषणा के बाद भारत में जिस प्रकार से अफरातफरी मची है, उसने देश की आधुनिक मौद्रिक पण्राली के थोथेपन को उजागर कर दिया है।

 एक क्षण जो संपत्ति थी, एक व्यक्ति की घोषणा भर से रद्दी के ढेर में तब्दील हो गई।

 यह फैसला हमें इस कटु सत्य को साक्षात करा गया है कि कागज की मुद्रा की अपनी कोई कीमत नहीं होती।

 कागज या प्लास्टिक के रूप में आधुनिक मुद्रा, जिसे आधिकारिक मुद्रा कहा जाता है-की कीमत है-तो मात्र इसलिए कि संप्रभु सरकार ऐसा कहती और मानती है।

 अगर आपको यह पण्राली असंगत लगे तो आपका ऐसा सोचना गलत भी नहीं है, भले यह कितनी भी नईक्यों न हो।

 मानव के वस्तु विनिमय पण्राली के दौर से आगे बढ़ने के पश्चात ज्यादातर लोग सिक्के, जो प्राय: सोने-चांदी जैसी कीमती धातुओं से बने होते थे, करंसी के रूप में इस्तेमाल करने लगे।

 इस पण्राली को वस्तु मुद्रा पण्राली के नाम से जाना जाता है।

 चूंकि सिक्के को बनाने में इस्तेमाल होने वाली धातु अपनी कीमत रखती थी, इसलिए यह पण्राली स्थिर किस्म की पण्राली रही।

 लेकिन कीमती धातुओं की कमी के चलते इस पण्राली को अवरोध का सामना करना पड़ा।

 सातवीं सदी में किसी समय चीन ने आधुनिक-प्रकार की कागजी मुद्रा ईजाद की।

 यह मुद्रा ऐसी पण्राली पर आधारित थी, जिसमें कागजी नोटों को सोने, चांदी या सिल्क के रूप में बदले जाने की अनुमति थी।

 इसे प्रतिनिधि मुद्रा के रूप में जाना गया और यह पण्राली इस कदर मौलिक थी कि यूरोप को इसे अपनाने में एक हजार साल से ज्यादा का समय लग गया।

 लेकिन तुगलक ऐसे संप्रभु शासक थे, जिन्होंने पश्चिम से पहले चीन के इस विचार को कार्यान्वित करने की ठानी।

 दिल्ली के सुल्तान के रूप में तुगलक ने भारतीय उपमहाद्वीप के उत्तरी भागों और दक्षिण भारत के पठारी इलाकों पर शासन किया।

 1329 में अपनी राजधानी दक्षिण के दौलताबाद ले जाने के उपरांत तुगलक ने प्रतिनिधि या सांकेतिक मुद्रा का चलन आरंभ कराया।

 वे सिक्के तांबे और पीतल के थे, और उन्हें नियत राशि के बराबर सोने और चांदी की शक्ल में दिल्ली सल्तनत से बदलवाया जा सकता था।

 इस मुद्रा को टांका पुकारा गया-इसी नाम से बाद में करंसी के लिए बंगाली शब्द टका चलन में आया।

 टांका नाम के ये नये सिक्के सल्तनत के युद्ध, जो खतरनाक ढंग से समूचे उपमहाद्वीप में फैल गया था, संबंधी परिचालन के वित्त पोषण की गरज से चलन में लाए गए थे।

 आज स्थिति है कि आधुनिक दुनिया में प्रतिनिधि मुद्रा पण्राली कमोबेश खत्म हो चुकी है।

 लेकिन 1971 तक लोग 35 डॉलर के बदले एक औंस (28 ग्राम) सोना हासिल कर सकते थे-इसी तरीके से प्रतिनिधि मुद्रा चलन में थी।

 लेकिन जब तुगलक ने प्रतिनिधि मुद्रा अपनी सल्तनत में आरंभ की थी, तो वह इस विचार से बेहद अनजान था।

 चीन के बाहर इस पण्राली को लागू कराने वाले एकमात्र संप्रभु शासक पर्सिया के शासक गेखातू थे, जिन्होंने 13वीं सदी में इस पण्राली को अपने यहां लागू कराया।

 लेकिन इसे लागू कराने के बाद वहां इतनी उथल-पुथल मच गई कि लागू कराने के आठ दिनों के भीतर ही उन्होंने इसे वापस ले लिया।

 यहां तक कुछ समय बाद ही उनकी हत्या तक कर दी गई थी।

 सैद्धांतिक रूप से तुगलक का प्रयास अच्छा था, लेकिन वह क्रियान्वयन के मोर्चे पर नाकाम रहे।

 प्रतिनिधि मुद्रा एक ठोस विचार है मगर इसका एक कमजोर पहलू भी है।

 वह है जाली या नकली मुद्रा के प्रचलन में आ जाने की आशंका।

 चूंकि प्रतिनिधि मुद्रा की आंतरिक कीमत कम होती है, और वास्तव में सोने या चांदी जैसी कीमती वस्तुओं में इसका विनिमय किया जा सकता है, ऐसे में नकली मुद्रा ढालने फायदे का सौदा प्रतीत होने लगता है।

 आधुनिक सरकारें अपनी कागजी मुद्रा को जालसाजों से बचाने के लिए उनमें वॉटरमार्क जैसे सुरक्षा उपाय करती हैं, ताकि जाली नोट बनाने में मुश्किल हो।

 वास्तव में, मोदी सरकार ने अपनी विमुद्रीकरण योजना को तार्किक ठहराने के लिए शुरू-शुरू में यही कारण गिनाया था।

 लेकिन नतीजा निकला कि सरकार की कमजोर योजना के चलते सुरक्षा संबंधी उपायों में इजाफा नहीं किया जा सका।

 यह दुर्भाग्यपूर्ण है, लेकिन मोदी सरकार के लिए संतोष की बात है कि कोई पहली दफा नहीं है, जब भारतीय उपमहाद्वीप में कोई सरकार नई करंसी को चलाने में इस बुरी तरह चूकी है।

 तुगलक भी इसके शिकार हुए थे।

 आर्थिक अफरातफरी पर काबू पाने के लिए तुगलक प्रशासन ने टांका को वापस ले लिया और असल टांकाधारकों की सोने और चांदी से क्षतिपूर्ति करने का वादा किया।

 लेकिन जाली टांका इतने ज्यादा थे कि वर्षो तक दौलताबाद किले के बाहर सरकार द्वारा रद्द किए गए जाली टांका का अंबार लगा रहा।

 माना जा सकता है कि आर्थिक अफरातफरी तुगलक के लिए मुफीद नहीं रही और उनकी सल्तनत की बर्बादी के जिन अनेक कारणों को गिनाया गया उनमें यह कारण भी शामिल था।

 1351 में तुगलक के निधन के समय बंगाल और डेक्कन ने खुद को सल्तनत से आजाद करा लिया था।

 और उनकी सल्तनत दिल्ली के चारों ओर के छोटे क्षेत्र और आज के उत्तर प्रदेश के पश्चिमी हिस्सों तक ही सीमित रह गई थी।

 (लेखक यूरोपीय मूल के प्रख्यात इतिहासकार हैं।

 स्क्रोल से साभार)।

– विलियम डेलरिम्पल।

सौजन्य – राष्ट्रीय सहारा, 18-11-2016.।

