गंभीर कूटनीतिक चुनौती (दैनिक जागरण )।

पठानकोट एयरबेस और अफगानिस्तान में मजार-ए-शरीफ में भारतीय वाणिज्य दूतावास पर हुए आतंकी हमले भारत की सुरक्षा और कूटनीति के लिए गंभीर चुनौती हैं।

 ये हमले प्रधानमंत्री नरेंद्र मोदी की दृढ़ता, राजनीतिक-कूटनीतिक कौशल और नीतियों, विशेषकर उनकी पाकिस्तान नीति के लिए परीक्षा भी हैं।

 मोदी एक मजबूत नेता हैं और लोगों ने उन पर पूरा भरोसा जताया है।

 लोगों को उम्मीद है कि वह इन गंभीर चुनौतियों का ताकत, स्पष्टता और दूरदर्शिता के साथ जवाब देंगे।

 यह भ्रामक सोच अथवा अपनी कामना का समय नहीं है।

 दुनिया वह है जो हमारे सामने है, न कि वह जो उसे होना चाहिए अथवा जो हम चाहते हैं।

 आदर्शवाद वास्तविकता की अनदेखी नहीं कर सकता।

 निश्चित रूप से नीति निर्माताओं और उनके सलाहकारों के पास यह सुविधा नहीं होती।

 ये सिद्धांत खास तौर पर भारत की पाकिस्तान नीति पर लागू होते हैं।

 इसकी अनदेखी नहीं की जा सकती कि पाकिस्तान भारत के प्रति हमलावर रहा है।

 यह स्थिति तब भी है जब मोदी ने इतिहास बदलने की महत्वाकांक्षा प्रदर्शित की है।

 यह सही है कि केवल महान नेता ही इतनी ऊंची महत्वाकांक्षा रख सकते हैं।

 यह भी सही है कि अगर भारत-पाक रिश्ते सुधरते हैं तो इससे न केवल दोनों देशों, बल्कि क्षेत्र का भी भला होगा, लेकिन यह भी सत्य है कि ताली दोनों हाथों से बजती है और इसका कोई प्रमाण नहीं है कि पाकिस्तानी सेना सहयोगी रिश्ते बनाना चाहती है।

, भारतीय राजनीतिक और सामाजिक वर्ग के मन में पाकिस्तानी सेना की प्रकृति के बारे में स्पष्टता होनी चाहिए।

 इसमें कोई संदेह नहीं हो सकता कि पठानकोट और मजार-ए-शरीफ में हुए हमलों का स्नोत पाकिस्तान में है।

 जैसा इतिहास रहा है उसे देखते हुए यह कहा जा सकता है कि दोनों ही हमलों के पीछे पाकिस्तानी सेना की भूमिका है।

 रक्षामंत्री मनोहर पार्रिकर ने बताया है कि पठानकोट हमला समाप्त हो गया है।

 एयर फोर्स बेस पर हमला करने वाले छह आतंकियों को मार गिराया गया है।

 बावजूद इसके वे जिस तरह घुसपैठ करने और तीन दिन तक एयरफोर्स बेस पर आतंक फैलाने में सफल रहे वह गंभीर चिंता का विषय है।

 इस हमले में भारत ने अपने बेशकीमती बहादुर सैनिकों को खोया है।

 पूरी जांच की जानी चाहिए और जरूर सबक सीखे जाने चाहिए ताकि इस तरह की घटनाएं फिर न हों।

 पाकिस्तानी सेना अपनी भारत विरोधी नीति नहीं त्यागेगी लिहाजा हमें और तैयारी की आवश्यकता है।

 आतंकवादी मजार-ए-शरीफ में भारतीय वाणिज्य दूतावास में नहीं घुस सके।

 भारतीय सुरक्षा दल और अफगान बलों ने एक दिन से ज्यादा चले अभियान में आतंकियों को मार गिराया।

 इसका यह मतलब नहीं कि हम संतोष के शिकार हो जाएं।

 काबुल में भारतीय दूतावास और अफगानिस्तान में चार अन्य वाणिज्य दूतावासों की सुरक्षा की सतत निगरानी की जानी चाहिए।

, भारत के विदेश मंत्रलय ने अब तक पठानकोट हमले के संदर्भ में कोई आधिकारिक बयान नहीं दिया है, लेकिन पाकिस्तान का विदेश मंत्रलय दो बयान दे चुका है।

 पहला बयान दो जनवरी को आया।

 यह सामान्य प्रकृति का था, जिसमें हमले के शिकार लोगों के परिजनों के प्रति संवेदना जताई गई।

 दूसरा बयान दो दिन बाद आया।

 इसमें जानकारी दी गई कि पाकिस्तान इस हमले में जैश-ए-मोहम्मद के आतंकियों की भूमिका के संदर्भ में भारत द्वारा दी गई जानकारी पर जांच कर रहा है।

 प्रधानमंत्री नवाज शरीफ ने भी इस मामले में मोदी से बात की है और उन्हें जांच का भरोसा दिलाया है।

 साफ तौर पर मोदी बैंकाक में बनी सहमति के अनुसार राष्ट्रीय सुरक्षा सलाहकारों को खामोशी से अपना काम करने दे रहे हैं।

 उन्हें उम्मीद है कि पाकिस्तान भारत से मिली सूचना पर इस तरह कार्रवाई करेगा कि इस माह के मध्य में भारतीय विदेश सचिव की पाकिस्तान यात्र संभव हो सकेगी।

 1पाकिस्तान का मुख्य उद्देश्य यह सुनिश्चित करना होगा कि उसकी सेना को इस हमले के लिए जिम्मेदार न ठहराया जा सके।

 यह हमेशा याद रखा जाना चाहिए कि पाकिस्तानी सेना और आइएसआइ एक ही संरचना के अंग हैं।

 सेना प्रमुख भले ही कागजों पर आइएसआइ के प्रमुख न हों, लेकिन खुफिया एजेंसी के वही असली बॉस होते हैं।

 पाकिस्तान अगर यह स्वीकार भी कर ले कि उसके यहां का एक प्रतिबंधित संगठन पठानकोट हमले में शामिल हो सकता है और वह असली गुनहगारों को पकड़ने की कोशिश कर रहा है तो भी भारत को केवल इतने से संतुष्ट नहीं होना चाहिए।

 यह सब उसी तरह अर्थहीन होगा जिस तरह मुंबई हमले से संबंधित मुकदमा पाकिस्तान की एक अदालत में चलता ही जा रहा है और जकीउर रहमान लखवी खुलेआम घूम रहा है।

, कुछ क्षेत्रों में पठानकोट हमले पर पाकिस्तानी बयान की व्याख्या आगे की ओर एक बड़े कदम के रूप में हो सकती है-यानी ऐसा कुछ जो पाकिस्तान ने पहले कभी नहीं किया है।

 पाकिस्तान के ये बयान ज्यादा अर्थ नहीं रखते।

 तथ्य यह है कि पाकिस्तानी सेना को अपनी कठपुतलियों के जरिये आतंकी हमले करवाने की इजाजत नहीं दी जानी चाहिए।

 इसके बाद ही पाकिस्तान की ओर से सहयोग प्रदर्शित किया जा सकता है।

 जरूरत पाकिस्तानी सेना के दृष्टिकोण में बदलाव लाने की है।

 भारतीय सूत्र कह रहे हैं कि पठानकोट हमले पर पाकिस्तान की कार्रवाई को देखकर यह फैसला किया जाएगा कि विदेश सचिव की यात्र होगी या नहीं।

 असली सवाल यह नहीं है कि विदेश सचिव की यात्र होनी चाहिए या नहीं, बल्कि यह है कि भारत को इसके लिए आश्वस्त किया जाए कि आतंकवाद को अब समर्थन-संरक्षण नहीं दिया जाएगा।

 इस उद्देश्य की पूर्ति के लिए पाकिस्तान की ओर से आतंकवाद के ढांचे को नष्ट करना होगा।

 यही भारत का फोकस होना चाहिए।

 मोदी को जनरलों को यह भरोसा दिलाना होगा कि उन्होंने जो लचीलापन दिखाया है उसका मतलब भारत की कमजोरी नहीं है।

,  ।

सौजन्य :- दैनिक जागरण ,1.06.2016, विवेक काटजू (विदेश सेवा के वरिष्ठ अधिकारी रहे हैं और पाकिस्तान-अफगानिस्तान मामलों के विशेषज्ञ हैं)।

