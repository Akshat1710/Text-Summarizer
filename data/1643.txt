क्यों नहीं होती है रैदास के साहित्य की चर्चा (हिन्दुस्तान)।

प्रभु जी, तुम चंदन हम पानी का गायन करने वाले रैदास का जीवन और काव्य चंदन और पानी की तरह आपस में घुला-मिला है।

 रैदास अपनी भक्ति और कर्म साधना से अपने ईश्वर को प्रत्यक्ष करने वाले संत थे।

 उनका व्यक्तित्व अपने समानधर्मा और समकालीन संत कबीर की तुलना में विनम्र और साधु लगता है, लेकिन वैचारिक दृढ़ता में रैदास ही हैं, जो कबीर से होड़ लेते हैं।

 रैदास अपनी साधना में मन के चंगा होने की बात करते हैं।

 यदि मन पवित्र है, तो सामने की कठौती का पानी भी गंगा की तरह पवित्र है।

 मन की शुद्धता, वाणी की शुद्धता और कर्म की शुद्धता रैदास की वाणी का मर्म है।

, रैदास जिस समय और समाज में हुए थे, उसमें मनुष्य के श्रम को अवमानित किया जाता था।

 जो जितना ही उपयोगी श्रम करता था, उसे सामाजिक ढांचे में उतना ही हीन माना जाता था।

 बरसों के लोकतंत्र ने भी इस धारणा में कोई खास रद्दोबदल नहीं किया है।

 रैदास ने अपनी मानसिक और वैचारिक दृढ़ता से श्रम को प्रतिष्ठा दी।

 उनके लिए कर्ममय जीवन ही पूजा है- जहं जहं डोलौं सो परिकरमा, जो कुछ करौं सो पूजा।

 सहज जीवन क्रम में हम जहां कहीं भी जाते हैं, वही परिक्रमा है।

 जो कुछ करते हैं, वही पूजा की तरह पवित्र है।

 जिस श्रम को समाज ने हेय बना रखा था, रैदास ने उसे प्रतिष्ठित करके गरिमा दिया।

, – सदानंद शाही, प्रोफेसर, काशी हिंदू विश्वविद्यालय।

सौजन्य- हिन्दुस्तान।

