आलेख : मायावती बनेंगी भाजपा की नई मेहबूबा।

 – आदित्‍य सिन्‍हा (नईदुनिया)।

देश के सबसे बड़े राज्य उत्तर प्रदेश में विधानसभा चुनाव के पहले चरण का मतदान निपट चुका है और अब तब आए विभिन्न् आकलनों के मुताबिक वहां कोई स्पष्ट तस्वीर उभरती नजर नहीं आती।

 सबकी निगाहें इसी पर टिकी हैं कि देश में शासन के लिहाज से सबसे मुश्किल समझे जाने वाले इस राज्य में आखिर किसकी सरकार बनेगी।

 इन चुनावों के नतीजे आगामी जुलाई में होने वाले राष्ट्रपति चुनाव को भी प्रभावित करेंगे।

 भाजपा अध्यक्ष अमित शाह के लिए भी यूपी के चुनाव काफी अहम हैं।

 यदि उनकी पार्टी यूपी में सरकार बनाने में सफल होती है तो इससे उन्हें वर्ष 2019 में होने वाले आगामी लोकसभा चुनावों के लिए रणनीति बनाने में काफी मदद मिल सकती है।

 यही वजह है कि इन चुनावों को किसी युद्ध की तरह लड़ा जा रहा है।

 पंजाब में मतदान निपट चुका है और वहां अकाली-भाजपा गठबंधन के वापसी के आसार नहीं लगते।

 वहां पर भाजपा के वरिष्ठ गठबंधन साझेदार अकाली दल के खिलाफ सत्ता-विरोधी भावनाएं इतनी प्रबल थीं कि भाजपा कैडर भी यही चाहता होगा कि यदि उसकी सरकार न बने तो कांग्रेस की बन जाए।

 वैसे भी अमित शाह और नरेंद्र मोदी किसी भी वक्त ‘आप के अरविंद केजरीवाल के बजाय कांग्रेस उपाध्यक्ष राहुल गांधी को ही अपने प्रमुख प्रतिद्वंद्वी के तौर पर देखना पसंद करेंगे।

, उत्तर प्रदेश में मुख्यमंत्री अखिलेश यादव की समाजवादी पार्टी व कांग्रेस के मध्य हुए गठबंधन ने जाहिर तौर पर मुस्लिम मतदाताओं को उत्साहित किया है, जो इस राज्य में कुल मतदाताओं के 19.5 फीसदी हैं।

 हालांकि बहुजन समाज पार्टी (बसपा) सुप्रीमो व पूर्व-मुख्यमंत्री मायावती ने भी इस मतदाता वर्ग को लुभाने में कोई कसर नहीं छोड़ी।

 उनके पास दलित वर्ग का पुख्ता जनाधार है।

 उत्तर प्रदेश में 20 फीसदी दलित मतदाता हैं और मायावती की सोच यह है कि मुस्लिम मतदाताओं का समर्थन भी उन्हें मिल जाए तो इस त्रिकोणीय संघर्ष में वे बाजी मार सकती हैं।

 इसी सोच के साथ उन्होंने अपनी पार्टी की ओर से 97 मुस्लिम उम्मीदवारों को मैदान में उतारा।

 इनमें से कुछ मॉर्डन सोच रखने वाले युवा उम्मीदवार हैं तो कुछ ऐसे हैं जिनका इस कट्टरपंथी समुदाय में खासा दबदबा है।

 लेकिन रिपोर्ट्स की मानें तो इन सबके बावजूद मायावती के लिए चुनावी संभावनाएं खास उज्ज्वल नजर नहीं आतीं।

 यह तब है जबकि अतीत में बतौर सीएम वे राज्य में अमन-चैन कायम रखने में सफल रही थीं, वहीं वर्ष 2013 में मुजफ्फरनगर में भड़के दंगों से यहां जबर्दस्त ध्रुवीकरण हुआ, जिसने वर्ष 2014 के आम चुनाव में मोदी-शाह की जोड़ी को अपनी पार्टी के लिए 80 में से 71 लोकसभा सीटें जीतने में मदद की।

 ‘कारवां नामक एक पत्रिका का कहना है कि मुस्लिम मतदाता मायावती पर यकीन नहीं करते, क्योंकि वे अतीत में दो बार सरकार बनाने के लिए भाजपा के साथ गठबंधन कर चुकी हैं।

 एक महिला होने के कारण भी उन्हें मायावती पर भरोसा नहीं।

 फिर मायावती राज्य के मुस्लिमों के साथ कोई भावनात्मक जुड़ाव भी कायम नहीं कर सकी हैं।

, बहरहाल, चुनाव-पूर्व सर्वेक्षणों से इस राज्य में त्रिशंकु विधानसभा की स्थिति उभरती नजर आती है।

 कुछ सर्वेक्षणों में सपा-कांग्रेस गठबंधन को सबसे ज्यादा सीटें मिलने की बात कही गई है, तो किसी ने भाजपा को सबसे आगे दिखाया, जिसके बारे में कहा जा रहा है कि वह बीते साल एलओसी के पार जाकर की गई सर्जिकल स्ट्राइक को पूरी तरह भुनाने में नाकाम है और नोटबंदी से जनता को हुई दिक्कतों पर भी उन्हें पूर्णत: संतुष्ट नहीं कर पा रही है।

 ज्यादातर सर्वेक्षणों में बसपा की स्थिति को कमजोर दर्शाते हुए तीसरे नंबर पर ही बताया गया है।

 कुछ सर्वे तो यहां तक कहते हैं कि बसपा सौ सीटों का आंकड़ा भी नहीं छू पाएगी।

 पश्चिमी उत्तर प्रदेश में जाटों का भाजपा के प्रति आक्रोश रालोद प्रमुख अजित सिंह के लिए वरदान बन सकता है, जो अब तक उन्हीं से हाथ मिलाते आए हैं, जिसने सबसे ज्यादा बोली लगाई हो।

, ऐसे आकलनों को देखते हुए दिल्ली के गलियारों में चर्चा है कि चुनाव नतीजे आने के बाद भाजपा और बसपा के बीच गठबंधन हो सकता है।

 कहा जा रहा है कि मायावती भाजपा के लिए अगली मेहबूबा मुफ्ती बन सकती हैं।

 भाजपा से गठबंधन कर मेहबूबा जम्मू-कश्मीर की मुख्यमंत्री तो बन गईं, लेकिन इस जुड़ाव की वजह से उन्होंने अपने मतदाताओं की संवेदनाएं गंवा दी।

 गौरतलब है कि कश्मीर घाटी के लोग भाजपा को ना सिर्फ एक भगवा, बल्कि ऐसी शातिर पार्टी के रूप में देखते हैं, जिसका मकसद इस मुस्लिम-बहुल घाटी में हिंदुओं को बसाकर आबादी के गणित को बदलना है।

 यदि यह गठबंधन अच्छा शासन दे पाता तो भी कुछ बात थी, लेकिन वर्ष 2014 की भयंकर बाढ़ के बाद इस क्षेत्र की उपेक्षा को लेकर यहां के लोगों के मन में कड़वी यादें हैं।

 फिर वहां बीती गर्मियों में सड़कों पर हुई हिंसा को सुरक्षा बलों द्वारा जिस तरह संभाला गया, उससे स्थानीय लोग और भी खफा हैं।

, वहां पर आज मेहबूबा मुफ्ती को एक ऐसे शख्स के रूप में देखा जाता है, जिसने सत्ता पाने की खातिर समझौता कर लिया और जिसके सहारे भाजपा पहली बार जम्मू-कश्मीर की सत्ता तक पहुंचने में कामयाब रही।

 लिहाजा ऐसा लगता नहीं कि मेहबूबा निकट भविष्य में कोई भ्ाी चुनाव जीत सकती हैं।

 इसी तरह, यदि मायावती भाजपा की मदद से यूपी में सरकार बनाती हैं, तो उनके लिए भविष्य में मुस्लिमों के समर्थन की राह बंद हो सकती है ।

 (हालांकि भविष्य हमेशा अनिश्चित होता है।

 कल क्या हो जाए, कोई कह नहीं सकता।

), वैसे हो सकता है कि मायावती अगली मेहबूबा बनने के लिए मजबूर हो जाएं।

 यदि वह चुनाव नतीजों के बाद तीसरे स्थान पर रहती हैं, तो उनके लिए अपने विधायकों को साथ जोड़े रखना कठिन होगा, जो सत्ता के फल का स्वाद चखने को बेताब होंगे।

 लेकिन उनका भाजपा के साथ जुड़ना उनके उस प्रमुख मतदाता वर्ग को नाराज कर सकता है, जो पिछले साल हैदराबाद यूनिवर्सिटी में दलित छात्र रोहित वेमुला की आत्महत्या या गुजरात के उना में दलितों के खिलाफ की गई हिंसा की वजह से भाजपा से खफा है।

 मेहबूबा की तरह मायावती भी अपने फैसले पर राजनीतिक स्पष्टीकरण देने के लिहाज से बेहद मुश्किल स्थिति में होंगी।

, बहरहाल, यदि अमित शाह की कार्यशैली पर गौर करें तो लगता यही है कि इस तरह की तैयारियां शुरू भी हो चुकी होंगी।

 भाजपा के ये मुखिया बेहद शातिर हैं और कोई शक नहीं कि मायावती को अपने पक्ष में लाने के लिए उनके दिमाग में कुछ तरकीबें जरूर होंगी।

 अब मायावती भाजपा के लिए अगली मेहबूबा बनती हैं या नहीं, यह जानने के लिए हमें 11 मार्च तक इंतजार करना होगा।

, (लेखक वरिष्ठ पत्रकार हैं।

 ये उनके निजी विचार हैं), सौजन्य- नईदुनिया।

