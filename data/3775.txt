कारोबार और राजनीति तथा क्षमताओं का द्वंद्व (बिजनेस स्टैंडर्ड)।

अगले चार सालों के दौरान कारोबारी और राजनीतिक प्रशासन की क्षमताओं के मेल का परीक्षण सबसे अधिक होगा।

 डॉनल्ड ट्रंप के अमेरिकी राष्ट्रपति बनने के साथ ही यह तय हो गया है कि दूसरे विश्वयुद्घ के बाद पहली बार यह परीक्षण चरम पर होगा।

 ट्रंप की तरह राजनीतिक शक्ति कई कारोबारियों को आकर्षित करती है।

 वे अक्सर अपने देश को अपने कौशल की सेवा देना चाहते हैं।

 पिछले दो चुनावों में सत्ताकांक्षी बने पूर्व कारोबारियों की सूची देखें तो रॉस पेरॉट और मिट रोमनी से लेकर मेग व्हिटमैन और कार्ली फियोरिना तक इसके प्रत्यक्ष उदाहरण हैं।

 भारत में राज्य सभा ऐसे लोगों के आकर्षण का केंद्र है।

 हालांकि वह जन सेवा के बजाय सत्ता प्रतिष्ठïान से जुडऩे और लाभान्वित होने की बानगी अधिक है।

 ट्रंप की कोशिश को दोनों के बीच में रखा जा सकता है।

 वह युद्घोपरांत अमेरिकी राष्ट्रपति पद संभालने वाले दूसरे बड़े कारोबारी हैं।

 पहले थे जिमी कार्टर।

 हालांकि कार्टर कारोबारी से अधिक राजनेता थे जबकि इसके उलट ट्रंप कारोबारी अधिक राजनेता कम हैं।

 लेकिन बात अमेरिका की हो या दुनिया की, ऐसी कोशिशें कोई खास कामयाबी लेकर नहीं आई हैं।

जॉर्ज डल्ब्यू बुश एक संदिग्ध कार्यक्षमता वाले टेक्सान ऑयल कर्मी थे, हालांकि राष्ट्रपति बनने के पहले वह गवर्नर बने।

 याद रखिए कि डिक चेनी उनके अत्यधिक कुशल उपराष्ट्रपति थे जो नियुक्ति से ऐन पहले तक तेल सेवा क्षेत्र की बड़ी कंपनी हैलीबर्टन के मुख्य कार्याधिकारी थे।

 आज पूरी दुनिया भूराजनैतिक स्थिति को लेकर उनकी कमजोर समझ और दुनिया के पांचवें बड़े तेल उत्पादक देश इराक पर हमले की उत्सुकता का खमियाजा भुगत रही है।

 उन्होंने उस पहल को इराक की आजादी के ऑपरेशन का नाम दिया।

 ट्रंप ने असलियत बयान करते हुए बीते सितंबर में स्पष्टï कहा था कि ईरान और आईएसआईएस को थामने के बदले तेल की दरकार है।

 उन्होंने पूरी गंभीरता से कहा कि यह चोरी नहीं बल्कि युद्घ का भुगतान है।

, वियतनाम जैसी विनाशकारी स्थिति निर्मित करने के लिए भी एक अन्य पूर्व मुख्य कार्याधिकारी रॉबर्ट मैकनामारा जिम्मेदार थे।

 फोर्ड मोटर्स में काम कर चुके मैकनामारा को केनेडी और जॉनसन के कार्यकाल में रक्षा मंत्री के रूप में काम करते वक्त निर्णय प्रक्रिया में सिस्टम्स एनालिसिस की व्यवस्था लागू करने के लिए जाना जाता है।

 किसी भी संस्थागत प्रक्रिया में नीति निर्माण की सुसंगतता आवश्यक है।

 परंतु कई बार यह तकनीक भ्रामक परिणाम पेश कर सकती है जैसा कि वियतनाम के मामले में हुआ।

 सीआईए ने शुरुआत में ही चेतावनी दी थी कि यह युद्घ जीता नहीं जा सकता (मैकनामारा बाद में वियतनाम से निकलने के कट्टïर समर्थक हो गए थे।

 1995 में उन्होंने एक लेख लिखकर कहा था कि जनरलों ने उन्हें भ्रमित किया)।

, ट्रंप की बात करें तो कारोबारी प्रतिष्ठïान और राष्ट्रपति पद के प्रभार के बीच के अस्पष्टï संबंधों पर अविश्वास इस मुद्दे का एक पहलू है।

 यह अनुमान लगाना आसान है कि यह बात चर्चा में रहेगी।

 हालांकि राष्ट्रपति संविधान के अधीन हितों के टकराव के कानून से परे हैं।

 परंतु अपने कारोबार से दूर होने से इनकार करके वह पहले ही तनख्वाह वाले प्रावधान का उल्लंघन कर चुके हैं।

, जिमी कार्टर ईमानदार थे और उन्होंने बिना किसी धोखेबाजी के संकेत के कारोबार किया और राष्ट्रपति बनते ही उसे पूरे भरोसे के साथ अपनी मां और भाई को सौंप दिया।

 लेकिन उनको अपने कार्यकाल के दौरान ही पूर्व कारोबारी हितों के लिए जांच का सामना करना पड़ा।

 कार्टर पर आरोप था कि वह अपने खेत का इस्तेमाल एक फंड को प्रयोग में लाने के लिए कर रहे थे।

 हालांकि जांच में पता चला कि जो भारी भरकम धन निकासी की गई थी उसके गबन के लिए उनका शराब का आदी भाई जिम्मेदार था।

 ट्रंप की कैबिनेट में कारोबारियों का दबदबा है।

 इसमें तेल क्षेत्र के दिग्गज रेक्स टिलरसन भी शामिल हैं जो व्लादीमिर पुतिन के मित्र हैं।

 और तो और ट्रंप के कारोबारी साम्राज्य में सामान्य बाजार पारदर्शिता तक नहीं बरती गई है।

, ट्रंप पद संभाल चुके हैं और कारोबारी समुदाय में भी उनको कोई खास लोकप्रियता हासिल नहीं है।

 बुश भी अपने अभियान के दौरान रोजगार आधारित संरक्षणवाद के समर्थक थे।

 लेकिन सत्ता में आने के बाद उनके सुर भी नरम पड़ गए थे।

 एक बार जब उनको यह बात समझ में आ गई कि अमेरिका को आउटसोर्सिंग से प्रतिस्पर्धी बढ़त मिल रही है तो उन्होंने अपना ध्यान अमीरों को कर बचाव देने और भारत के साथ नाभिकीय समझौते पर केंद्रित किया ताकि वह भारत के तेज विकसित होते बाजार को अमेरिकी इंजीनियरिंग और हथियार कारोबारियों के लिए खोलें।

 ट्रंप के पास जमीनी हकीकतों की उस कदर भी समझ नहीं है।

, वह अमेरिकी राष्ट्रपति पद के समक्ष विभिन्न चुनौतियों को डील निपटाने के चश्मे से देखते हैं।

 उन्होंने बार-बार कहा है कि वह पुतिन, शी चिनफिंग और अन्य नेताओं के साथ ‘डील’ करेंगे।

 राजनीतिक सौदेबाजी एक अलग धरातल पर काम करती है।

 ट्रंप की किताब ‘द आर्ट ऑफ द डील’ को बानगी मानें तो उनको लगता है कारोबारी सफलता का अर्थ है दूसरों की पराजय।

 ब्रेक्सिट के बाद पाउंड स्टर्लिंग की कीमतों में आई गिरावट उनकी नजर में अच्छी बात थी क्योंकि इससे उनके स्कॉटिश गोल्फकोर्स का कारोबार बढ़ेगा।

 जाहिर है सरकार चलाना इतना आसान नहीं है।

 कई बुद्घिमान कारोबारी यह समझते हैं कि कारोबारी राहों में क्या जोखिम हैं और वे उद्योग जगत और कारोबारी उत्तरदायित्व के मिश्रण की राह पकड़ते हैं।

 या फिर वे सलाहकार और लॉबीइंग की राह पर चल निकलते हैं।

 डॉनल्ड ट्रंप का न तो यह स्वभाव है और न ही उनमें इतनी समझ है कि वे इन वैकल्पिक पेशों के बारे में सोच सकें।

, – कनिका दत्ता।

सौजन्य- बिजनेस स्टैंडर्ड।

