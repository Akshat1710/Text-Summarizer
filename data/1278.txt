छद्म पंथनिरपेक्ष माहौल (दैनिक जागरण : Editorial)।

ठीक एक माह पहले गोमांस रखने और खाने का आरोप लगाते हुए भीड़ द्वारा दादरी के मोहम्मद इकलाख की हत्या ने देश का माहौल खराब करने के साथ ही एक ऐसे विषय परबहस जिंदा कर दी जिसे सामाजिक, राजनीतिक और संवैधानिक रूप से काफी पहले सुलझाया जा चुका है।

 इस शर्मनाक घटना ने उस छोटी, लेकिन मुखर ब्रिगेड को चीख-पुकार करने का अवसर दे दिया जो मई, 2014 से ही इस तरह के मौके की ताक में थी।

 यह ब्रिगेड हिंदू भावना और संवैधानिक प्रावधानों की आम तौर पर अवहेलना करती रही है।

 ये संवैधानिक प्रावधान छद्म पंथनिरपेक्ष कट्टरवादियों के ‘सिद्धांतों’ के विपरीत हैं।

 कई बार यह समझना मुश्किल होता है कि कानून और तथ्य के जरिये सुलझा लिए गए इन मुद्दों का बार-बार उल्लेख क्यों किया जाता है।

 दादरी कांड के बाद सभी मतों के लोगों ने गोवध के पक्ष-विपक्ष में अपने विचार टेलीविजन दर्शकों और अखबारों के पाठकों पर बरसाने शुरू कर दिए।

 परिणाम यह हुआ कि इस शोरगुल में साधारण तथ्य भी डूब गए।

 हर व्यक्ति इस बात से वाकिफ नहीं है कि संविधान (अनुच्छेद 48) भारत सरकार को ‘गायों, बछड़ों और दुधारू एवं अन्य मवेशियों के संरक्षण और संवर्धन के साथ-साथ उनके वध पर प्रतिबंध लगाने के लिए कदम उठाने को कहता है।

’ यह संविधान के अध्याय 4 में है जिसमें नीति निर्देशक सिद्धांत निर्धारित किए गए हैं।

 मूलभूत कर्तव्यों के अध्याय अनुच्छेद 51 ए (जी) में भी नागरिकों से ‘वनों, झीलों, नदियों के साथ प्राकृतिक पर्यावरण की सुरक्षा करने और जीवित प्राणियों के प्रति दयालुता का भाव रखने’ की अपेक्षा की गई है।

, आम लोगों को संविधान में केंद्र सरकार और राज्य सरकारों के अधिकारों को लेकर पर्याप्त जानकारी नहीं है।

 इस तथ्य के बारे में भी पर्याप्त समझ नहीं है कि गोवध से संबंधित कानूनों को बनाने का अधिकार पूरी तरह राज्यों के दायरे में हैं।

 सातवीं अनुसूची में राज्य संबंधी सूची में लिखा है, ‘ पशुधन का रक्षण, संरक्षण और सुधार तथा जीव-जंतुओं के रोगों का निवारण समेत पशुचिकित्सा प्रशिक्षण एवं उस पर अमल’ राज्य का दायित्व है।

 इसके अतिरिक्त राज्य ‘पशु अत्याचार पर दंड और रोक’ के कानून बना सकते हैं।

 इन संवैधानिक प्रावधानों के अनुरूप सभी राज्यों ने इस बारे में कानून बनाए हैं और गायों एवं बछड़ों का वध अधिकतर राज्यों में प्रतिबंधित है।

 यह उत्तरी, पश्चिमी और मध्य क्षेत्र में पूरी तरह प्रतिबंधित है।

 पूर्वी क्षेत्र में पश्चिम बंगाल को छोड़कर सभी जगह यह प्रतिबंधित है।

 इस कानून को लेकर पूवरेत्तर का इलाका अपवाद है।

 मणिपुर को छोड़कर सभी राज्य गोवध की अनुमति देते हैं।

, कुछ अन्य कानूनी पक्षों पर भी ध्यान दिया जाना चाहिए, राज्यों के बनाए कानूनों में गायों और बछड़ों को पहली श्रेणी में रखा गया है तो बैलों और सांडों को दूसरी श्रेणी और भैंसों को तीसरी श्रेणी में।

 हालांकि उत्तर और पश्चिम में सभी राज्यों ने गायों और बछड़ों के वध पर प्रतिबंध लगाया है, लेकिन उनमें से कुछ ने एक खास उम्र के बाद बैलों, सांड़ों और भैंसों के वध की अनुमति दी है।

 दक्षिण में भी यही स्थिति है।

 पश्चिम बंगाल और पूवरेत्तर में गोवध की अनुमति है, लेकिन वध के सिलसिले में गाय की उम्र को लेकर कुछ प्रतिबंध हैं।

 कानून में पशु चिकित्सक से यह प्रमाण लेने की जरूरत बताई गई है कि वध के लिए पशु ठीक है।

 इसके अतिरिक्त उच्चतम न्यायालय ने समय-समय पर इस मुद्दे को निबटाया है और गोवध प्रतिबंध संबंधी कानूनों को सही कहा है।

 आखिर ऐसे में हंगामा किस चीज को लेकर है।

, दादरी कांड के बाद कई टिप्पणीकारों ने गायों के प्रति हिंदुओं की श्रद्धा के लिए उनका मजाक उड़ाया।

 कुछ ने इस आधार पर गोवध विरोधी कानूनों पर सवाल उठाए कि वे गोमांस खाने के उनके मौलिक अधिकार का उल्लंघन करते हैं।

 यह भी कहा गया कि इस तरह के कानून जीवन यापन के कसाइयों के मौलिक अधिकार का उल्लंघन करते हैं।

 लोगों ने ये भी तर्क दिए कि नीति निर्देशक सिद्धांतों पर जरूरत से ज्यादा जोर देने की जरूरत नहीं है, क्योंकि वे भारत सरकार के लिए केवल एक सलाह की तरह हैं, जबकि मौलिक अधिकार सभी चीजों से ऊपर हैं।

 इन सभी मुद्दों को उच्चतम न्यायालय की सात सदस्यीय पीठ अक्टूबर, 2005 में गुजरात सरकार बनाम मिर्जापुर मोती कुरेशी कसाब और अन्य के मुकदमे में निबटा चुकी है।

 मुख्य न्यायाधीश आरसी लाहोटी ने अपने पांच अन्य साथियों की तरफ से कहा था कि अनुच्छेद 48 को 1961 के दशक से ही ‘ज्यादा महत्व और अधिक विस्तार’ दिया गया है।

 उन्होंने केशवानंद भारती मुकदमे की टिप्पणियों और कुछ अन्य फैसलों को उद्धृत किया जिनमें कहा गया था कि मौलिक अधिकारों की रक्षा करते हुए उच्चतम न्यायालय को मौलिक अधिकारों और समाज के विस्तृत हितों के बीच न्यायपूर्ण संतुलन साधने की कोशिश करनी होगी।

 उन्होंने कहा कि ‘वैसे एक नागरिक या व्यक्ति का अधिकार महत्वपूर्ण तो है, लेकिन उसे देश के वृहत्तर हितों के अनुरूप होना होगा।

’ न्यायालय ने इस विचार को भी रखा कि दिशा निर्देशक सिद्धांतों और मौलिक अधिकारों के बीच ‘कोई प्रत्यक्ष असंगति नहीं है, क्योंकि दोनों एक-दूसरे की मदद करते हैं।

’ मैत्रीपूर्ण माहौल संविधान के लक्ष्य को ही आगे बढ़ाता है।

 न्यायालय के एक दूसरे फैसले को उद्धृत करते हुए पीठ ने कहा कि ‘आज, सरकार और नागरिकों का यह दायित्व है कि वे पर्यावरण और जीवित प्राणियों के प्रति सहानुभूति प्रदर्शित करें।

’ इन स्थितियों में यह तर्क देना और इशारा करना कपटपूर्ण है कि मई, 2014 के बाद गोवध विरोधी आंदोलन ने सिर उठा लिया है।

, नि:संदेह एक माह पहले मोहम्मद इकलाख की भीड़ द्वारा हत्या करना घृणित कार्रवाई थी।

 नागरिकों के किसी समूह को कानून अपने हाथ में लेने और स्वयंभू अदालतों की तरह से फैसले लेने और किसी नागरिक की इस आधार पर हत्या करने की अनुमति नहीं दी जा सकती कि उस पर गैरकानूनी गतिविधि में लिप्त होने का संदेह है।

 भारत पाकिस्तान नहीं है।

 हम दुनिया के सबसे बड़े और सबसे जीवंत लोकतंत्र हैं और किसी भी कीमत पर उसके मूल्यों की रक्षा करना हम सबका दायित्व है।

 हम किसी को भी संवैधानिक लक्ष्मण रेखा पार करने की अनुमति नहीं दे सकते।

 हमें उन उपद्रवियों के खिलाफ लगातार सतर्क रहना होगा जो छद्म पंथनिरपेक्ष वातावरण में फलते-फूलते हैं और किसी एक घटना को बहुसंख्यकों के विचार के रूप में पेश करते हैं।

 हिंदुओं और मुसलमानों, दोनों को राजनीतिक रूप से हाशिये पर पड़े कुंठित लोगों के खिलाफ सतर्क रहना होगा,जो उनके हितों के खिलाफ गड़बड़ी फैलाने की कोशिश करते हैं।

सौजन्य :- दैनिक जागरण , 29.10.2015, एस सूर्यप्रकाश (प्रसार भारती के चेयरमैन हैं)।

