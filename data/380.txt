महिलाओं पर अपराध (दैनिक जागरण)।

महिलाओं के सम्मान व उन्हें आगे बढ़ने के तमाम अवसर उपलब्ध करवाने के दावे चाहे कितने ही किए जाएं, लेकिन यह हकीकत नहीं बदल सकती कि अब भी नारी शक्ति से समाज में दोयम दर्जे का व्यवहार हो रहा है।

 बेटी है अनमोल के नारे की सार्थकता तभी है, जब उस पर अमल भी किया जाए।

 केवल नारों से महिलाओं का भला होने वाला नहीं है, इसलिए जरूरी है कि समाज की कथनी और करनी में कोई अंतर न रहे।

 देवभूमि हिमाचल में महिलाओं की सुरक्षा चिंता का विषय बनती जा रही है।

 ।

राज्य महिला आयोग के आंकड़ों के अनुसार प्रदेश की राजधानी शिमला महिलाओं पर अत्याचार के मामले में पहले स्थान पर है।

 प्रदेश के सबसे बड़े जिले कांगड़ा के साथ मंडी को दूसरा स्थान है।

 जनजातीय कहे जाने वाले जिले प्रदेश के अन्य जिलों के लिए मिसाल हैं, जहां महिलाओं पर अपराध के अवैध संबंध व नशा महिलाओं पर ¨हसा के बड़े कारण बनकर सामने आए हैं।

 महिलाएं आर्थिक रूप से स्वतंत्र न होने का खामियाजा भुगत रही हैं।

 हैरानी की बात है कि प्रदेश में ऐसे मामलों में लगातार वृद्धि दर्ज हो रही है व परिवार टूटने का सिलसिला थम नहीं रहा।

अगर महिलाओं की जागरूकता के कारण ऐसे मामलों में वृद्धि दर्ज हुई है तो यह सराहनीय है।

 लेकिन अगर अत्याचार के मामलों में वृद्धि हो रही है तो चिंता का विषय है।

 इससे न केवल प्रगतिशील कहे जाने वाले समाज के लिए सोच पर सवाल उठता है बल्कि महिलाओं की सहनशीलता पर भी प्रश्नचिह्न लगाता है।

 कुछ ऐसे सवाल है, जिनका जवाब अंतर्मन टटोलने पर स्वत: मिल जाएगा।

 क्यों अब भी लोग बेटी को स्वीकार नहीं कर पाते।

 बेटी के जन्म पर चेहरे पर वह नूर क्यों नहीं दिखता, जो बेटे के जन्म पर होता है।

 महिलाओं से क्यों दोयम दर्जे का व्यवहार होता है।

 क्या महिलाओं को अपने तरीके से जिंदगी जीने का कोई हक नहीं है।

 महिलाओं को अगर अपने हिस्से का आकाश हासिल करना है तो उन्हें खुद को सशक्त बनाना होगा।

पुरुष प्रधान समाज की मानसिकता से निकलने का हौसला अपने अंदर लाना होगा।

 बेटियां तभी अनमोल हो सकेंगी, जब समाज उनकी कद्र करने लगेगा।

 बेटियों ने हर मुकाम पर अपने आप को साबित कर दिखाया है।

 महिलाओं को अगर मौके ही नहीं मिलेंगे तो कैसे वे खुद को साबित कर पाएंगी।

 उनमें भी उड़ान भरने की ललक है, लेकिन सहयोग तो समाज को ही करना होगा।

 महिलाओं ते प्रति समाज की सोच में बदलाव हुआ है, लेकिन अभी काफी कुछ किया जाना बाकी है।

 माता-पिता के स्तर से शुरू होकर पति, ससुराल व समाज तक की सोच में बदलाव जरूरी है।

 महिलाओं को ही तय करने दिया जाए कि वे क्या पहनेंगी, क्या करेंगी।

 नारी सशक्त होगी, तभी समाज सशक्त होगा।

(स्थानीय संपादकीय, हिमाचल प्रदेश), सौजन्य – दैनिक जागरण, 26-11-2016।

