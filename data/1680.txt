यह फौजी नुमाइश किसलिए (नवभारत टाइम्स)।

गणतंत्र दिवस की परेड भला किसे अच्छी नहीं लगती।

 लेकिन इस मौके पर सोवियत स्टाइल में फौजी ताकत की नुमाइश का हमारे इस सालाना आयोजन से कोई लेना-देना क्यों होना चाहिए।

 ऊंटों और घोड़ों पर सवार सजीले फौजियों के साथ कुछ असली टैंकों और लड़ाकू विमानों, साथ में मिसाइलों और जहाजों की भड़कीली झांकियों से क्या हम अपने दुश्मनों पर रौब जमा सकते हैं, या उनमें जरा भी डर पैदा कर सकते हैं।

, बताने की जरूरत नहीं कि टैंकों और विमानों की इस नुमाइश का असली मतलब रूस और अमेरिका की सैन्य साजोसामान बनाने वाली इंडस्ट्री के अहातों में सिर्फ इतना होता है कि हमारे दुश्मनों को भी वही चीजें बेची जा सकें, जो उन्होंने हमें पहले ही बेच रखी हैं।

 इस बारे में कुछ लोग कह सकते हैं कि इस नुमाइश का ऐसा कोई गूढ़ अर्थ नहीं है।

, बल्कि इसका सीधा मतलब उन्हें संतुष्ट करना है, जिनकी भुजाएं जंगी हथियार देखकर अपने आप फड़कने लगती हैं।

 वैसे भी भारत की स्थिति फिनलैंड या डेनमार्क सरीखी नहीं है, जिनकी सरहदों पर मित्र पड़ोसी बैठे हैं।

 इसकी बजाय हम पाकिस्तान और चीन जैसे उत्पाती पड़ोसियों से घिरे हुए हैं, जो अपने सैन्यबलों में युवा खून की मात्रा लगातार बढ़ाते जा रहे हैं।

, इस हकीकत को ध्यान में रखते हुए गणतंत्र दिवस की सालाना परेड में सैन्य टुकड़ियों का शामिल होना देश का मनोबल बनाए रखने की एक अनिवार्य जरूरत की तरह देखा जाना चाहिए।

 इस तर्क का अपना एक आकर्षण हो सकता है, पर साथ में क्या यह अच्छा आइडिया नहीं होगा कि परंपरा में इस सालाना परेड में कुछ नवीनता लाई जाए।

जैसे पिछले साल फ्रेंच सैन्य टुकड़ी हमारी गणतंत्र परेड में शामिल हुई थी, और इस बार संयुक्त अरब अमीरात की फौजी टुकड़ी भी कुछ ऐसा ही करने वाली है।

 लेकिन देर-सबेर हमें इस सच का सामना करना ही होगा कि ऐसे मिलिट्री मार्च पास्ट अपनी चमक खो रहे हैं।

 तमाम दूसरे मुल्कों को भी हमारी तरह पड़ोसियों से खतरा है, पर वे फौजी नुमाइश की रवायत निभाए बिना भी अपना मनोबल कायम रखे हुए हैं।

, सौजन्य- – नवभारत टाइम्स।

