क्या कह रहे हैं फारूक।

 (अमर उजाला)।

फारूक अब्दुल्ला से यह पूछना ही चाहिए कि पाक अधिकृत कश्मीर पर हमारी संसद और संविधान के खिलाफ बोलकर आखिर वह किसका हित साध रहे हैं।

जब संसद में संविधान पर बहस हो रही थी, तब फारूक अब्दुल्ला ने पाक अधिकृत कश्मीर के पाकिस्तान का हिस्सा बने रहने जैसी दुर्भाग्यपूर्ण टिप्पणी कर संसद और संविधान, दोनों की गरिमा घटाई है, जो घोर निंदनीय है।

 पाक अधिकृत कश्मीर सांविधानिक रूप से भारत का अभिन्न हिस्सा है; पाकिस्तान के संविधान में तो उसका जिक्र तक नहीं है।

, लेकिन संविधान की शपथ लेकर केंद्र में मंत्री रह चुके फारूक अब्दुल्ला को यह कहने में कोई हिचक नहीं हुई कि पाक अधिकृत कश्मीर पाकिस्तान में रहेगा।

 वह शायद यह भी भूल गए कि 22 फरवरी, 1994 को देश की संसद ने पाक अधिकृत कश्मीर को पाकिस्तान और चीन से वापस लेने से संबंधित प्रस्ताव सर्वसम्मति से पारित किया था।

 वह प्रस्ताव पारित करने की वजह यह तो थी ही कि वह पूरा क्षेत्र भारत का हिस्सा है, उसका कारण यह भी था कि पाक और चीन के कब्जे वाले उस भूभाग में लोकतांत्रिक आजादी और मानवाधिकारों का दशकों से हनन हो रहा है, और उसका इस्तेमाल आतंकवाद की नर्सरी के रूप में भारत के ही खिलाफ होता है।

, संसद में पारित हुए उस प्रस्ताव के करीब दो दशक बीत जाने के बावजूद वहां की स्थिति थोड़ी भी नहीं बदली है।

 बल्कि अब तो पाकिस्तान की मदद से चीन उस इलाके में निर्माण कार्य भी करा रहा है, जिसका भारत ने स्वाभाविक ही विरोध किया है।

 इसके बावजूद फारूक अब्दुल्ला जब ऐसी टिप्पणियां करते हैं; इस तरह की टिप्पणी उन्होंने पहले भी की है, तो उनके इरादे पर शक होता है।

 जम्मू-कश्मीर के एकाधिक बार मुख्यमंत्री रह चुके फारूक को क्या यह याद दिलाना होगा कि पाक अधिकृत कश्मीर की 24 सीटें जम्मू-कश्मीर विधानसभा में खाली हैं।

 सिर्फ यही नहीं कि उनकी छवि संकट के समय घाटी छोड़ महीनों विदेशों में ऐशो-आराम का जीवन बिताने और केंद्र की सरकारों से नजदीकी जताकर अपना हित साधने की बनी है, बल्कि जम्मू-कश्मीर में शांति और स्थिरता का माहौल बनाने में उन्होंने कोई योगदान किया हो, यह याद नहीं आता।

 उनसे यह पूछना ही चाहिए कि पाक अधिकृत कश्मीर पर हमारी संसद और संविधान के खिलाफ बोलकर वह किसका हित साध रहे हैं।

,  ।

सौजन्य :- अमर उजाला ,28.11.2015।

