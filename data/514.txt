हमारे लिए ऐसे समृद्धि ला सकता है बजट (दैनिक भास्कर)।

अर्थव्यवस्था का पटरी पर आना और भविष्य में हमारी समृद्धि इस बात पर निर्भर है कि आने वाले बजट में हम कौन-सी बातों का चुनाव करते हैं।

 बजट चतुराईपूर्वक किए गए चयन में निवेश का अच्छा माध्यम है, जो हमारे सामाजिक मूल्यों को बरकरार रखते हुए हमें सही रास्ते पर ले जा सकता है।

 इसके जरिये ऐसे निवेश किए जा सकते हैं, जो अर्थव्यवस्था को रफ्तार, लोगों को नौकरियां और भविष्य की पीढ़ियों को फलने-फूलने के अवसर दें।

 समृद्धि की इस रूपरेखा में भविष्य का विज़न और वहां पहुंचने का रास्ता होता है।

 बजट के जरिये व्यावहारिक तर्कसंगत रणनीतियां अपनाकर हम आर्थिक सुस्ती से उबरकर, ऐसी स्थिति हासिल कर सकते हैं, जहां हर कोई समृद्धि हासिल कर सकता है।

 समाज में समृद्धि लाई जा सकती है।

, इस वक्त भारत निर्णायक मोड़ पर है, जहां से आगे बढ़कर यह अपनी नियति को बखूबी हासिल कर सकता है।

 हमें इस पल को ऐतिहासिक बनाकर उस महान भविष्य की ओर निर्णायक रूप से आगे बढ़ना होगा, जो हमें पुकार रहा है।

 ऐसा हो कि भविष्य में हमारी मौजूदा पीढ़ी के बारे में कहा जाए कि जब लक्ष्मी आईं तो हम उनके स्वागत के लिए हाजिर नहीं थे।

 दुनियाभर में सुस्ती के इस दौर में हमारी अर्थव्यवस्था तो ठीक ही चल रही है।

 कितनी यह तो जीडीपी के नए अनुमान सामने आने पर कहा जा सकेगा।

 अभी तो कोई पैमाना उपलब्ध नहीं है।

, ऊपर हमने समृद्धि की रणनीति की बात कही तो शुरुआत मैन्युफैक्चरिंग सेक्टर से करनी होगी, क्योंकि खेती पर अल-नीनो का असर रहने से आर्थिक वृद्धि सेवा क्षेत्र पर ही निर्भर रही, लेकिन िनर्यात में भी कठिनाइयां रहीं।

 बजट के माध्यम से आर्थिक वृद्धि को मजबूती देना है तो मैन्युफैक्चरिंग को तेजी देकर अांत्रप्रेन्योर और वर्कर के चेहरे पर रौनक लानी होगी।

 देश के सकल घरेलू उत्पादन (जीडीपी) को समझें तो यह खपत, सरकारी खर्च, निवेश और कुल निर्यात (यानी आयात खर्च घटाकर) का जोड़ होता है।

 खपत यानी लोगों बिज़नेस द्वारा अपनी जरूरत पर किया गया खर्च।

 जब कम होता है तो हम कहते हैं मांग में कमी आई।

 फिर सरकार खर्च करके इसे तेजी देती है।

 अब सर्वोच्च स्तर पर यह नीतिगत रुख बहुत खतरनाक है कि अड़चनें हटाकर और कार्यक्षमता बढ़ाकर सरकारी खर्च में तेजी लाई जा रही है।

 इसका यह आशय होता है कि अर्थव्यवस्था को प्रोत्साहित करने के लिए सरकारी खर्च (जिसे इकोनॉमिक स्टीम्युलस कहते हैं) बढ़ाने की जरूरत नहीं है।

 प्रधानमंत्री और वित्तमंत्री ने सार्वजनिक खर्च के रास्ते में आने वाली अड़चनें हटाने की बात कहकर एकदम सही बात कही है।

 वित्त सचिव ने तो यहां तक कहां कि खर्च की ‘गुणवत्ता’ में सुधार से सार्वजनिक खर्च में सुधार होगा।

 किंतु यह मानना बुद्धिमानी नहीं होगी कि अल्पावधि में इस तरह के आह्वान का असर होगा।

 यूपीए सरकार में और मौजूदा सरकार की लगभग छह तिमाही में हम यह देख चुके हैं।

 बजट में बताया खर्च और वास्तव में हुआ खर्च मोटेतौर पर भूतकाल जैसा ही रहा।

 सैद्धांतिक अर्थ में नीति निर्माता को डबल सेफ गेम खेलना होता है।

 खासतौर पर जब लंबे समय से सुस्त मैन्युफैक्चरिंग इकोनॉमी को पुनर्जीवित करना हो।

 उम्मीद है कि जैसा कहा गया है कार्यक्षमता निकट भविष्य में वैसा रंग दिखाएगी पर मान लें कि निकट भविष्य में एेसा हो तो सार्वजनिक निवेश बढ़ाना जरूरी होगा ताकि कॉर्पोरेट निवेश को प्रोत्साहन मिले और मांग बढ़ने से अौद्योगिक क्षेत्र का आत्मविश्वास बढ़े, जिसकी बहुत आवश्यकता है।

, अब इसके लिए वित्तीय घाटा स्थिर रखने की नीति को बदलना होगा और प्रभावी खर्च क्रियान्वयन संबंधी नीतियों से सार्वजनिक निवेश में सुधार लाना होगा है।

 अपेक्षा तो यही है।

 घाटा स्थिर रखने को कई तिमाहियों तक अपनाया गया है, जो नाकाम रहा और मैन्युफैक्चरिंग की सुस्त वृद्धि दर के रूप में इसका नतीजा भुगतना पड़ा है।

 मुख्य आर्थिक सलाहकार लगातार सार्वजनिक निवेश नीति को उलटने की बात कर रहे हैं।

 इस स्तर पर उन्ें यह सबसे जरूरी कदम लगता है।

 रिजर्व बैंक के गर्वनर भी यहीं कहते हैं, लेकिन उनकी भाषा जरूर वैसी होती है, जो केंद्रीय बैंकों के लोग इस्तेमाल करते हैं।

 अर्थशास्त्री आमतौर पर उनके साथ हैं।

 और अब तक तो प्रशंसक मैन्युफैक्चरिंग के कमजोर प्रदर्शन को बताते हुए इसे सबसे जरूरी नीतिगत कदम बता रहे हैं।

, इसके साथ खेती की कठिनाइयों का मतलब है कि 6 फीसदी की वृद्धि दर की संभावना को 7 फीसदी तक बढ़ाना होगा।

 देश के ज्यादातर अर्थशास्त्री मानते हैं कि भारत के लिए यह दर हासिल करना मुमकिन है।

 मैंने एक किताब लिखी है ‘द फ्यूचर ऑफ इंडियन एग्रीकल्चर।

’ यह बाजार की कसौटी पर इस अर्थ में खरी उतरी है कि पहला संस्करण पूरा बिक गया है।

 किताब में एक छोटा मॉडल बताता है कि भारतीय कृषि खाद्य सुरक्षा की जरूरतों को पूरा करने के साथ तेजी से खुद का विविधीकरण कर सकती है।

 गांवों से जुड़े छोटे शहरों में आबादी के स्थानांतरण तथा बाजारों के तेजी से विकास और फसल उत्पादन और वैल्यू एडेड सेवाओं तक खेती, ग्रामीण शहरी तालमेल में बखूबी फल-फूल सकती है।

 इन गतिविधियों से आर्थिक वृद्धि की तीव्र दर का पीछा करते हुए रोजगार तेजी से बढ़ाया जा सकेगा।

 यह सब होगा यदि टेक्नोलॉजी और संगठनों के स्तर पर सहयोग और कीमतों आधारभूत ढांचे के रूप में आर्थिक सहारा मिलने का उचित इशारा दिया जाए।

, लब्बोलुआब यह कि सार्वजनिक निवेश बढ़ाने में बुद्धिमानी है।

 खासतौर पर यदि यह आधारभूत ढांचे और वह भी कृषि बाजारों और उन सौ स्मार्ट शहरों में जिनकी पहचान की गई है, तो मंदी और खराब मौसम का शिकार हुए ग्रामीण क्षेत्र को भी फायदा मिलेगा।

 इससे कार्यक्षमता और स्टीम्युलस यानी बढ़ावा देने के लिए अार्थिक खर्च, दोनों का फायदा मिलेगा।

 चार करोड़ किसान गांवों से उन शहरों में चले गए, जिन्हें सेंसस टाउन कहा जाता है।

 वहां एग्रो प्रोसेसिंग सुविधाएं टेक्नोलॉजी मुहैया कराकर उसे खुश किया जाए।

 इन शहरों को गांव बताकर हम आज भी उन्हें फंड्स के लिए तरसा देते हैं।

 किसानों ने उन्हें शहर बना दिया है, लेकिन हमारे बाबू अब भी उन्हें गांव कहते हैं।

 यह मानसिकता बदलें और समृद्ध फलता-फूलता 2016 देखें।

, छोटे शहरों मे एग्रो प्रोसेसिंग सुविधाएं टेक्नोलॉजी मुहैया कराकर किसान को खुश किया जाए।

 इन शहरों को गांव बताकर हम आज भी उन्हें फंड्स के लिए तरसा देते हैं।

 किसान खुश तो सब खुश।

 बजट के जरिये व्यावहारिक तर्कसंगत रणनीतियां अपनाकर हम आर्थिक सुस्ती से उबरकर, ऐसी स्थिति हासिल कर सकते हैं, जहां हर कोई संपन्नता हासिल कर सकता है।

,  ।

सौजन्य:- दैनिक भास्कर ,29.02.2016,वाईके अलघ (केंद्रीयगुजरात विश्वविद्यालय के चांसलर एवं पूर्व केंद्रीय विज्ञान प्रौद्योगिकी मंत्री)।

