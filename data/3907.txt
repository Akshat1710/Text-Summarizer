सिर्फ प्रतिक्रिया न दे, रणनीति बनाकर लड़े विपक्ष (दैनिक भास्कर)।

भाजपा और शिवसेना को कभी ‘स्वाभाविक सहयोगियों’ की तरह देखा जाता था लेकिन, नरेंद्र मोदी के युग में इस मूल भगवा गठबंधन के लिए जिंदगी वैसी नहीं रही।

 पिछले हफ्ते खादी एवं ग्रामोद्योग आयोग के कैलेंडर पर महात्मा गांधी की जगह नरेंद्र मोदी आने से विवाद हुआ तो शिवसेना समर्थित यूनियन ने ही सबसे पहले खतरे का लाल झंडा दिखाया।

 शिवसेना के एक सांसद महोदय ने तो टीवी पर महात्मा गांधी की जगह प्रधानमंत्री का फोटो लाने को पाप कहा।

 विडंबना तो यह है कि शिवसेना कभी गांधी की प्रशंसक नहीं रही।

 शिवसेना प्रमुख बाल ठाकरे ने एक बार कहा था, ‘नाथूराम गोडसे कोई किराये का हत्यारा नहीं था, उसे वाकई गांधी द्वारा धोखा दिए जाने पर गुस्सा आया था।

’।

क्या शिवेसना के मन में महात्मा गांधी के लिए अचानक प्रेम पैदा हो गया है या मोदी की कार्यशैली के प्रति निरादर, महात्मा गांधी की अहिंसक राजनीति के प्रति किसी प्रकार के आदर से ज्यादा हो गया है।

 इस प्रश्न के उत्तर में ही समकालीन भारतीय राजनीति की वास्तविकता मौजूद है : बाहर विपक्ष को और सरकार के भीतर उसके आलोचकों को जोड़ने वाला तत्व है मोदी का व्यक्तित्व।

 ऐसे में ममता बनर्जी से मायावती की पार्टी तक कई प्रकार के दल अब उत्तरप्रदेश में ‘महागठबंधन’ के तहत एकजुट हो रहे हैं, तो मोदी की आत्ममुग्धता वाली पद्धति विभिन्न विरोधियों को निकट ला रही है।

 केवल शरद पवार, नवीन पटनायक और अब नीतीश कुमार उन प्रमुख विपक्षी नेताअों में से हैं, जिन्होंने शांति बनाए रखने का निर्णय लिया है।

, ऐसा भी नहीं है कि यह विरोध विशुद्ध रूप से वैचारिक आधार पर है, क्योंकि वैसे भी शिवसेना तो उग्र हिंदुत्व का झंडाबरदार रही है, ममता पूर्व में भाजपा के नेतृत्व वाली सरकारों में रही हैं और मायावती ने भी भाजपा के साथ गठबंधन बनाया था।

 इस बार विपक्ष प्रधानमंत्री के व्यक्तिवादी रवैये के प्रति गहरे भय व अविश्वास के कारण विशुद्ध व्यक्तिगत कारण से एक हुआ है।

 मोदी के खिलाफ इस्तेमाल भाषा गरियाने वाली और नफरत भरी है।

 तृणमूल कांग्रेस के एक सांसद ने तो मोदी को ‘मूषक पुत्र’ तक कह दिया।

 अरविंद केजरीवाल पहले ही मोदी को सायकोपैथ कह चुके हैं लेकिन, अब तो केजरीवाल की नकल की कोेशिश में राहुल गांधी ने अपने हमले में मोदी को ऐसा व्यक्ति बताया है, जो अपने योग कौशल को लेकर झूठ बोलता है।

, यह खुरदरा और आक्रामक विमर्श बताता है कि मोदी को असरदार चुनौती देने के लिए विपक्ष के पास कोई नए आइडिया नहीं है।

 ऐसे में ईंट का जवाब पत्थर से देने की राजनीति पसंदीदा विकल्प हो गई है, क्योंकि मोदी ने भी विपक्षियों की खिल्ली उड़ाने में कोई कसर नहीं छोड़ी है।

 सोनिया गांधी के इटली मूल को लगातार निशाना बनाना अथवा राहुल गांधी के नेता बनने की योग्यता का अपमानजनक ढंग से उल्लेख करना आपको याद होगा।

 लेकिन, जहां हो सकता है गांधी परिवार के पास पलटकर जवाब देने का कारण हो, जैसा वे भूतकाल (2007 के गुजरात विधानसभा चुनाव के प्रचार में सोनिया गांधी की ‘मौत के सौदागर’ वाली टिप्पणी को याद कीजिए) कर चुके हैं, गैर-कांग्रेस दलों को इतना आक्रामक होने की क्या जरूरत है।

 शायद इसकी वजह यह है कि जब विचारधारा को लेकर राजनीति नहीं होती तो रिक्त स्थान भरने के लिए व्यक्तिगत संघर्ष राजनीतिक विमर्श पर हावी हो जाता है।

 ममता बनर्जी इसका श्रेष्ठ उदाहरण हैं।

 नोटबंदी के बाद केंद्र सरकार के प्रति उनके विरोध में गुस्सैल ऊर्जा आ गई है।

 यह उनके मानक से भी असामान्य है।

 चिट फंड घोटाले में उनके दो और सांसदों की गिरफ्तारी से वे इतनी घबरा गई हैं कि वे इसे व्यक्तिगत रंजिश का मामला बताने में जुट गई हैं।

 मायावती भी अपने रिश्तेदार के यहां टैक्स छापों के कारण क्रोधित हैं।

 भारतीय राजनीति के शीर्ष स्तर पर जो सौहार्दपूर्ण रिश्ते दिखाई देते थे, मोदी ने उन्हें जैसे हिलाकर रख दिया है।

 उन्होंने तो नोटबंदी जैसे कदम से अपने कुछ मुख्य समर्थकों के सामाजिक आधार के लिए भी खतरा पैदा कर दिया है, इसलिए संभव है कि सरकार में भी प्रधानमंत्री के खिलाफ गिरोहबंदी पैदा हो गई हो।

, ‘मोदी बनाम शेष दल’ यह मुहावरा शायद ऐसे प्रधानमंत्री को रास आता है, जो खुद को ‘पीड़ित’ के रूप में पेश करना पसंद करता है, एक ऐसा बाहरी व्यक्ति जो सत्ता के लाभ व विशेषाधिकारों का पर्याय बन चुके ‘लुटियन्स प्रतिष्ठान’ को चुनौती दे रहा है।

 मोदी ने हाल ही की एक चुनावी रैली में इंदिरा गांधी का पुराना नारा उधार लेते हुए घोषणा भी की, ‘वो कहते हैं मोदी हटाओ, मैं कहता हूं भ्रष्टाचार हटाओ।

’ खुद को विपक्षी अभियान का केंद्र बनाकर मोदी शायद सोचते हों कि वे अपने आलोचकों को केवल उनके एजेंडे की प्रतिक्रिया देने में उलझाकर रख रहे हैं, जबकि होना तो यह चाहिए कि विपक्ष कोई रणनीति बनाकर मोदी के खिलाफ काम करे।

 विपक्षी अभियान में किसी किस्म का खालीपन है, जिसने मोदी विरोधी गुटों को मोदी के शासन मॉडल की ठोस व सुसंगत वैकल्पिक राजनीति पेश करने से रोक दिया है।

 यह दोहराते रहना एक बात है कि सम्राट के पास कपड़े नहीं हैं लेकिन, नए वार्डरोब के रूप में विपक्ष क्या पेशकश कर रहा है।

 निश्चित ही अवसरवादी गठबंधन, शासन के सुसंगत एजेंडे का विकल्प नहीं हो सकता।

, इस सबके बावजूद चुनाव खासतौर पर रसायनशास्त्र के पहले जोड़-घटाव है और यदि मोदी के प्रतिद्वंद्वी ‘महागठबंधन’ में एकजुट हो रहे हैं तो इससे एक व्यक्ति के प्रभुत्व को खतरा तो पैदा होता है।

 हम इसका असर बिहार में देख चुके हैं और अब ‘महागठबंधन’ का यह मॉडल उत्तरप्रदेश में दोहराने की कोशिश है।

 जहां मोदी के जगन्नाथी रथ को रोकना है तो विपक्ष को कोई बड़ा विचार लाना होगा वहीं, भाजपा को भी चिंता होनी चाहिए कि कहीं मोदी 2019 के आम चुनाव के पहले विपक्षी एकजुटता की वजह न बन जाएं।

 महागठबंधन पूर्व में सफल रहे हैं- 1977 और 1989 दो उदाहरण हैं।

 क्या वर्ष 2019 भी सिर्फ मोदी को हराने के लिए विपक्षी एकता के नए समीकरण देखेगा।

 जो बिहार और उत्तरप्रदेश ने आज किया है, शेष देश कल देख सकता है।

पुनश्च :एकाधिकारवादी मोदी मॉडल से निपटने में विपक्ष के हश्र को एक एसएमएस जोक बहुत अच्छी तरह रेखांकित करता है- पहले मोदी ने अपने काले धन के अभियान से ‘आप’ की झाड़ू छीन ली।

 फिर स्वच्छ भारत मिशन के जरिये कांग्रेस से गांधी छीन लिए और अब गांधी से भी चरखा छीन लिया।

(ये लेखक के अपने विचार हैं।

)।

राजदीप सरदेसाई।

वरिष्ठ पत्रकार।

52@., – राजदीप सरदेसाई।

सौजन्य- दैनिक भास्कर।

