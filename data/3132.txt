सर्दी से सामना (नवभारत टाइम्स)।

अब सर्दी ने पूरे उत्तर भारत में अपना रंग दिखाना शुरू कर दिया है।

 दिल्ली-एनसीआर में जनवरी के पहले हफ्ते में ठंड सामान्य से कम रही थी, लेकिन शनिवार को तड़के मौसम ने अचानक करवट बदली।

 सुबह-सुबह बारिश हुई जिससे तापमान गिर गया।

 हरियाणा, चंडीगढ़ और पंजाब में भी बारिश हुई है।

 कुछ जगहों पर ओले भी पड़े हैं।

 बारिश, ओलावृष्टि और जम्मू-कश्मीर, हिमाचल प्रदेश और उत्तराखंड में बर्फबारी और मैदानी इलाकों में बारिश होने से मौसम में बदलाव आ गया है और ठंड बढ़ गई है।

, उत्तर प्रदेश और बिहार में दिसंबर से ही ठंड बढ़ गई थी।

 कोहरे का कोप भी साथ-साथ बना हुआ है।

 इस वजह से जहां हर साल की तरह हवाई और रेल यातायात पर असर पड़ रहा है वहीं लोगों की परेशानियां भी स्वाभाविक रूप से बढ़ गई हैं।

 हालांकि मौसम का यह मिजाज अप्रत्याशित नहीं है।

 हर साल हमें पता होता है कि साल के खास महीनों में कौन से इलाके किस तरह की सर्दी या गर्मी से गुजरेंगे।

 इसीलिए सरकार और सरकारी तंत्र से ये अपेक्षा रहती है कि मौसम की कम से कम प्रत्याशित ऊंच-नीच से उपजी चुनौतियों का सामना करने के लिए पहले से तैयार रहे।

 लेकिन हर साल इसी मोर्चे पर कमियां दिख जाती हैं।

, इस बार भी झारखंड जैसे राज्यों से आ रही खबरें बताती हैं कि सरकारी स्तर पर पर्याप्त तैयारी नहीं है।

 कई जगहों पर कंबल सरकार ने खरीद तो लिए हैं लेकिन वे जरूरतमंदों को बांटे नहीं जा सके हैं।

 जिला स्तर पर लकड़ियों का इंतजाम रखने और जगह-जगह अलाव जलाने की व्यवस्था में भी कमियां दिख रही हैं।

 इसी वजह से कई शहरों से मौतों की भी खबरें हैं।

, एक बात अच्छी है कि दिल्ली में इस बार कई स्कूलों ने बड़ा दिन की छुट्टियां देते हुए ठंड का भी ख्याल रखा।

 ज्यादातर स्कूलों में छुट्टियां देर से शुरू हईं ताकि सिलेबस का लोड लिए बगैर कड़ाके की ठंड वाले दिनों में स्कूल बंद रखे जा सकें।

 आम आदमी पार्टी की सरकार ने पिछले साल ठंड के दौरान गरीबों को राहत देने का मसला जोर-शोर से उठाया था।

 तब रैन बसेरों को लेकर कई तरह की गड़बड़ियों की बातें सामने आई थीं।

 उम्मीद की जानी चाहिए कि सरकारें समय रहते ऐसी गड़बड़ियों पर काबू पा लेंगी ताकि सर्दी का सामना करते नागरिकों को राहत मिले।

सौजन्य- नवभारत टाइम्स।

