नेहरू से लें सबक  (बिजनेस स्टेंडर्ड  )।

कांग्रेस को गत सप्ताह शर्मनाक स्थिति का सामना करना पड़ा।

 पार्टी की मुंबई शाखा से संबद्ध मासिक पत्रिका कांग्रेस दर्शन में देश के प्रथम गृहमंत्री वल्लभभाई पटेल के बारे में एक लेख प्रकाशित हुआ था।

 माना गया कि उसमें प्रथम प्रधानमंत्री जवाहरलाल नेहरू द्वारा उठाए गए कुछ कदमों की आलोचना की गई थी।

 15 दिसंबर को पटेल की पुण्यतिथि को ध्यान में रखते हुए प्रकाशित इस आलेख में उनके दृष्टिकोण और अंतरराष्ट्रीय मामलों में उनकी दूरदर्शिता की तारीफ की गई थी।

 लेख में कई किस्से दोहराए गए जिनमें इस बात पर जोर था कि आदर्शवादी नेहरू को पटेल की राय सुननी चाहिए थी क्योंकि वह हकीकत के करीब थे।

 इसमें पटेल की यह राय भी शामिल थी कि चीन पर भरोसा नहीं करना चाहिए।

 यह सच है कि पटेल ने चीन द्वारा तिब्बत को हड़पने के बाद 7 नवंबर 1950 को नेहरू को इस बारे में खत लिखा था।

 यह बात कम ही लोगों को पता है कि नेहरू ने 18 नवंबर को एक नोट के जरिये इसका उत्तर दिया था।

 उन्होंने कहा था कि भारत में इतनी क्षमता नहीं कि वह तिब्बत को बचा सके और दूसरा चीन द्वारा भारत पर किसी ‘बड़े हमले’ की आशंका नहीं।

 हालांकि यह आशंका है कि वह ‘विवादित क्षेत्र में प्रवेश और कब्जा कर सकता है।

’ तीसरा, भारत का ‘संभावित बड़ा शत्रु’ पाकिस्तान था।

 उन्होंने यह भी लिखा कि चीन नीति बनाते समय पाकिस्तान को भारत चीन संबंधों का लाभ लेने से रोकना था।

 हकीकत में यह बात किसी आशाहीन आदर्शवाद जैसी तो नहीं लगती।

, इस बात के सार्वजनिक बहस में आने से कोई समस्या नहीं होनी चाहिए थी लेकिन कांग्रेस नेता संजय निरुपम ने कहा, ‘संपादकीय टीम के लोगों के विरुद्ध कार्रवाई की जाएगी।

’ बाद में खबर आई कि पत्रिका की विषयवस्तु तय करने वाले संपादक को हटा दिया गया।

 उदार मूल्योंं की बात करने वाली पार्टी का यह कदम सही नहीं था।

 इस बात को संभालने की तमाम वजह थीं।

 आखिरकार पटेल पूरा जीवन कांग्रेस में रहे और उनके नेहरू विरोध को गलत बताना भाजपा के लिए लाभप्रद साबित होगा क्योंकि भाजपा के पास आजादी के दौर के नायकों का टोटा है।

 इसकी गहरी वजहें भी हैं।

 अगर कांग्रेस उदार मूल्यों पर कायम रहना चाहती है तो उसे अपने सदस्यों को इतिहास को लेकर अपने मन की बात कहने देना चाहिए।

 देश पर छह दशक तक शासन करने वाला कोई भी दल यह दावा नहीं कर सकता कि उनके नेताओं का हर कदम सही और सटीक था।

 अतीत की आलोचना का अवसर उसे मजबूत करेगा।

, यह विडंबना भी है नेहरू पर केंद्रित विवाद में असहमति को दबाव बनाकर शांत किया जा रहा है।

 तमाम विफलताओं के बीच भी नेहरू अपने निर्णयों की आलोचना को लेकर सदैव सकारात्मक रहे।

 भले ही वह पार्टी के बाहर से हो।

 इस बात की पुष्टि करने वाले तमाम दृष्टांत हैं।

 उदाहरण के लिए सन 1964 में निधन से महज कुछ दिन पूर्व उन्होंने जाने माने कार्टूनिस्ट शंकर से कहा था, ‘मुझे भी रियायत मत देना शंकर।

’ जब उन्हें लगता था कि पर्याप्त आलोचना नहीं हो रही है तो वह खुद ही अपने आप पर हाथ आजमा लेते थे।

 सन 1937 में मॉडर्न रिव्यू में नेहरू की तीखी आलोचना छपी थी।

 ‘राष्ट्रपति’ शीर्षक वाले इस लेख को चाणक्य नामक किसी व्यक्ति ने लिखा था।

 इसमें चेतावनी दी गई थी कि नेहरू खुद को लोकतांत्रिक और समाजवादी कह सकते हैं लेकिन ‘थोड़ा सा मौका मिले तो वह धीमी गति से बदलते लोकतंत्र को किनारे कर एक तानाशाह में बदल सकते हैं।

 उनके अंदर विकट अहंकार है जिस पर नजर रखनी चाहिए।

’ दशकों बाद पता चला कि यह लेख खुद नेहरू ने लिखा था।

 उनका बचाव करने का दावा करने वाली पार्टी को उनसे सीख लेनी चाहिए।

,  ।

सौजन्य :-बिजनेस स्टेंडर्ड ,4.01.2016,।

