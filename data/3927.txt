आसियान में मोदी (राष्ट्रीय सहारा)।

प्रधानमन्त्री नरेन्द्र मोदी की मलयेशिया यात्रा इस मायने में महत्वपूर्ण रही कि वहां आयोजित आसियान भारत शिखर सम्मेलन एवं पूर्व एशिया शिखर सम्मेलन में उन्हें भारत का पक्ष विस्तार से रखने का अवसर मिला।

 मोदी ने इन दोनों मंचों पर भारत को निवेश एवं व्यापार के लिए श्रेष्ठ स्थान के रूप में चित्रित किया तथा रक्षा सुरक्षा एवं आतंकवाद पर एक संकल्पबद्ध व साझेदारी में काम करने वाला देश साबित किया।

 इसका दोनों सम्मेलनों में उपस्थित देशों के नेताओं पर कितना प्रभाव पड़ा होगा, यह तो आने वाला समय बताएगा, पर प्रधानमंत्री ने अपनी भूमिका बखूबी निभाई।

 मोदी की विदेश यात्राओं के कुछ मोटामोटी लक्ष्य स्थापित हो चुके हैं।

 मसलन, वे दुनिया भर से निवेशकों और कारोबारियों को भारत में निवेश व कारोबार के लिए प्रेरित करते हैं।

 अपने देश के करोड़ों युवाओं की कार्यक्षमता और ताकत का पूरा अहसास कराते हैं।

, दुनिया की प्रमुख समस्याओं मसलन आतंकवाद, जलवायु परिवर्तन एवं आर्थिक मंदी पर पूरी दृढ़ता से एकजुट होकर काम करने व बदलाव का आह्वान करते हैं, कमजोर देशों का पक्ष रखते हैं तथा जहां भी संभव हो, भारतवंशियों को संबोधित कर उनमें भारत के प्रति लगाव व गर्वबोध पैदा करने की कोशिश होती है।

 उन्होंने मलयेशिया में यह कहते हुए कि भारत तेजी से बढ़ती हुई अर्थव्यवस्था है, निवेशकों से अपील की कि यहां निवेश करिए, आपको लाभ होगा।

 विश्व की रेटिंग एजेंसिया उसकी अच्छी रेटिंग कर रही हैं।

 उन्होंने इसको वजन देने के लिए कहा कि अंतरराष्ट्रीय मुद्राकोष एवं विश्व बैंक ने भी भारत के तेज गति से विकसित होने की भविष्यवाणी की है।

 उन्होंने निवेशकों को विास दिलाया कि उनकी सरकार कर ढांचे में बदलाव लाकर उसमें विश्वसनीयता ला रही है।

 पीपीपी मॉडल पर भारत आगे रहा है तथा काम करने के लिए व्यापक क्षेत्र हैं।

 भारत अपने को विनिर्माण हब में परिणत करने की नीति पर काम कर रहा है।

 भारत इंश्योरेंस, रक्षा और रेल में प्रत्यक्ष विदेशी निवेश ला रहा है।

 गांवों और शहरों में पांच करोड़ मकान बनाने का लक्ष्य है।

, भारत का हर राज्य अब दुनिया से जुड़ गया है।

 यानी हमारे यहां न केवल आपके धन के निवेश के लिए पूरी गुंजाइश है, बल्कि नियम, ढांचे, यातयाता-संचार सुविधा व माहौल भी आपके अनुकूल है तभी तो पिछले वर्ष की तुलना में प्रत्यक्ष विदेशी निवेश में 40 प्रतिशत की वृद्धि हुई है।

 कुल मिलाकर उन्होंने कहा कि रिफॉर्म से हमने ट्रांसफॉर्म किया है।

 यानी सुधार से बदलाव ला दिया है।

 भारत की ऐसी ब्रांडिंग का कोई असर न हो, ऐसा नहीं हो सकता।

 इसलिए मानकर चलना चाहिए कि आने वाले समय में हमें निवेश व व्यापार में बढ़ोत्तरी देखने को मिलेगी।

 मोदी के क्वालामपुर पहुंचते-पहुंचते खबर फैल चुकी थी कि आतंकवादियों के फिदायीन दस्ते घुस गए हैं।

 भाषण के आरंभ में ही उन्होंने कहा कि आतंकवाद बड़ी नियंतण्र चुनौती बनकर उभरा है जो हम सभी को प्रभावित कर रहा है।

 हमें यह देखना चाहिए कि हम अंतरराष्ट्रीय आतंकवाद पर समग्र संधि को मंजूर करने की दिशा में सहयोग प्रदान करने समेत क्षेत्रीय एवं अंतरराष्ट्रीय स्तर पर सहयोग किस तरह से बढ़ा सकते हैं।

 इसका सदस्य देशों द्वारा स्वागत होना ही था क्योंकि ज्यादातर देश आतंकवाद के खतरे का सामना कर रहे हैं।

,  , सौजन्य :-राष्ट्रीय सहारा,24.11.2015।

