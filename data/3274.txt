गांधी बाहर, मोदी अंदर (राष्ट्रीय सहारा)।

ग्रामोद्योग आयोग के कैलेंडर और डायरी से राष्ट्रपिता महात्मा गांधी की तस्वीर हटाकर प्रधानमंत्री नरेन्द्र मोदी की तस्वीर प्रकाशित करने से आयोग के कर्मचारियों सहित पूरा देश स्तब्ध और आहत है।

 गांधी नियंतण्र प्रतीक हैं।

 आधुनिक युग में दुनिया में कई बड़े-बड़े नेता हुए हैं और सभी ने उनका हृदय से सम्मान किया है।

 अपने समकालीन नेताओं लेनिन और माओ की तुलना में उनका जीवन सबसे ज्यादा घटनाप्रद रहा है।

 सोवियत रूस में बोल्शेविक क्रांति के फलस्वरूप लेनिन देश से निर्वासित थे।

 जब क्रांति का पूरा आधार तैयार हो गया तब स्वदेश लौटकर क्रांति का नेतृत्व किया, लेकिन गांधी 1915 से लेकर देश आजाद होने तक हर दिन-हर पल ब्रिटिश साम्राज्य के खिलाफसंघर्ष में लगे रहे।

 उन्होंने स्वतंत्रता आंदोलन में अंग्रेजों के खिलाफचलाए गए स्वेदशी आंदोलन में खादी को ही सशक्त हथियार बनाया था।

 इसलिए गांधी और खादी के बीच सीधा रिश्ता रहा है।

 खादी ग्रामोद्योग की स्थपना उन्होंने ही की थी।

 दरअसल, राष्ट्रीय जीवन में कुछ प्रतीक ऐसे होते हैं, जो लोगों में मन मस्तिष्क में स्थायित्व ग्रहण कर लेते हैं।

 इसलिए खादी के साथ गांधी की ही कल्पना की जा सकती है, किसी और की नहीं।

 उनकी प्रेरणा से ही खादी का वस्त्र देश में लोकप्रिय हुआ।

 प्रधानमंत्री नरेन्द्र मोदी भी गांधी का बहुत सम्मान करते हैं।

 इसलिए ऐसा नहीं लगता कि उनकी पूर्व सहमति और अनुमति लेकर आयोग के कैलेंडर और डायरी से गांधी की तस्वीर हटाकर प्रधानमंत्री की तस्वीर प्रकाशित की गई।

 जिस भारतीय और हिन्दू परम्परा की पोषक भाजपा और संघ परिवार है, उसमें भी ऐसा करना सर्वथा वर्जित रहा है।

 दरअसल, भारतीय राजनीति में विदू षक और चाटुकारिता की संस्कृति बहुत प्रबल है।

 लोगों को याद होगा कि आपातकाल के दौरान तब के कांग्रेस अध्यक्ष देवकांत बरुआ ने ‘‘इंदिरा इज इंडिया, इंडिया इज इंदिरा’ का नारा बुलंद किया था।

 आपातकाल की समाप्ति के बाद कांग्रेस की जो दुर्गति हुई उसे यहां याद दिलाने की जरूरत नहीं है।

 अभी भी विलंब नहीं हुआ है।

 जन भावनाओं का सम्मान करते हुए आयोग के कैलेंडर और डायरी से प्रधानमंत्री मोदी की तस्वीर को वापस लिया जाना चाहिए।

 और लघु एवं सूक्ष्म मंत्रालय (जिसके अधीन खादी ग्रामोद्योग है) के स्तर पर इस बात का ध्यान रखा जाना चाहिए कि भविष्य में ऐसा न हो।

सौजन्य- राष्ट्रीय सहारा।

