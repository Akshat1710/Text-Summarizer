हाफिज सईद पर नकेल कब (अमर उजाला : Editorial)।

 =": #0000;"जब तक पाकिस्तान हाफिज सईद, जकीउर रहमान लखवी और दाऊद जैसे आतंकियों के खिलाफ ठोस कार्रवाई नहीं करता, उस पर भरोसा नहीं किया जा सकता।

पाकिस्तान की इलेक्ट्रॉनिक मीडिया रेगुलेटरी अथॉरिटी ने 2611 के मुंबई हमले के लिए जिम्मेदार आतंकी संगठन जमात उद दावा और फलह-ए इन्सानियत फाउंडेशन के मीडिया कवरेज पर रोक लगाकर परोक्ष रूप से भारत में वांछित हाफिज सईद को आतंकी माना है।

 ये दोनों संगठन उस लश्कर-ए तैयबा की शाखाएं हैं, जिसका संस्थापक हाफिज सईद है और जिसे संयुक्त राष्ट्र ने आतंकी संगठनों की सूची में डाल रखा है।

 फिर भी पाकिस्तान के रिकॉर्ड को देखते हुए लगता नहीं कि उसकी इस कार्रवाई का व्यावहारिक रूप में कुछ खास असर दिखेगा।

, पाकिस्तान पर आतंकवाद के खिलाफ अपनी विश्वसनीयता साबित करने का चौतरफा दबाव है, जिसके चलते उसे संयुक्त राष्ट्र द्वारा नामजद आतंकी संगठनों के खिलाफ सुरक्षा परिषद के प्रस्तावों के अनुरूप कार्रवाई करनी है।

 उसके ताजा आदेश में इन आतंकी संगठनों द्वारा टीवी और एफएम रेडियो पर ′सामाजिक कार्यों की आड़ में चंदा′ एकत्र करने के लिए दिए जाने वाले विज्ञापनों पर भी रोक लगाई गई है।

 मगर पाकिस्तान में हाफिज सईद को जो दर्जा प्राप्त है, उससे समझा जा सकता है कि यह आदेश कितना कागजी है।

 हफ्ते भर भी नहीं बीते, जब पाकिस्तान के पूर्व राष्ट्रपति जनरल परवेज मुशर्रफ ने हाफिज सईद और मुंबई बम कांड के एक और साजिशकर्ता जकीउर रहमान लखवी की तारीफ में कसीदे पढ़े थे।

, मुशर्रफ ने स्वीकार किया था कि सईद और लखवी को भारत के खिलाफ कश्मीर में आतंकी गतिविधियां भड़काने के लिए पाकिस्तान की सरकारें मदद करती रही हैं।

 आतंकवाद के मामले में पाकिस्तान की भूमिका हमेशा संदिग्ध रही है, इसका सबसे बड़ा सुबूत तो यही था कि अल कायदा के सरगना ओसामा बिन लादेन ने वहीं पनाह ले रखी थी।

 911 के हमले के बाद अमेरिका के नेतृत्व में अफगानिस्तान में अल कायदा और तालिबान पर किए गए हमले के बाद से पाकिस्तान ने आतंकवाद के खिलाफ हमेशा दोहरे रुख का परिचय दिया है।

 खुद अमेरिकी राष्ट्रपति बराक ओबामा ने नवाज शरीफ को चेताया है कि उन्हें आतंकवाद में फर्क नहीं करना चाहिए।

 वास्तव में जब तक पाकिस्तान हाफिज सईद, जकीउर रहमान लखवी और दाऊद जैसे आतंकियों के खिलाफ ठोस कार्रवाई नहीं करता, उस पर भरोसा नहीं किया जा सकता।

सौजन्य :- अमर उजाला, 4.11.2015।

