सख्ती से लागू हों जनप्रतिनिधित्व कानून (राष्ट्रीय  सहारा )।

पिछले कुछ समय से हमारे देश में राजनीतिक नफा और नुकसान को ध्यान में रखकर विरोध किया जा रहा है।

 विरोध का रूप भी उग्र हो गया है।

 मीडिया में छाने के लिए राष्ट्रीय संपत्ति को नुकसान पहुंचाना, आगजनी करना, रेल, सड़क मार्ग अवरुद्ध करना आदि हथकंडे अपनाये जा रहे हैं।

 ऐसे समय जब देश में अव्यवस्था का माहौल महसूस होने लगा है, तब हमें अपने गिरेबान और कानूनी प्रावधानों में झांकने की जरूरत है।

 आये दिन हमारी संसद नये-नये कानून बनाती है, पुराने पड़ चुके कानून में संशोधन करती, लेकिन कानून पर अमल करने का आकलन किया जाए तो शायद हमारे देश में कानून का उल्लंघन करने वाली संख्या अनुपातन ज्यादा होगी।

 आंध्रप्रदेश के पूर्वी गोदावरी जिले में कापू समुदाय ने आरक्षण की मांग को लेकर हिंसक प्रदर्शन किया।

 ट्रेन की बोगियां जलायी और तीन पुलिस स्टेशनों को आग के हवाला कर दिया।

 आंदोलनकारी लोगों का कहना है कि 2014 के आम चुनाव के दौरान सभी दलों ने उनके समुदाय को सरकारी नौकरियों में आरक्षण देने का वायदा किया था, लेकिन अभी तक अपना वायदा नहीं निभाया।

सवाल यही है, राजनीतिक लाभ पाने के लिए ऐसा वायदा करना कहां तक जायज है, जो कानूनी अवैध हो।

, हमारे संविधान निर्माताओं को शायद इस बात का एहसास हो गया था कि राजनीतिक को धर्म, समुदाय और जाति से जोड़ा गया तो देश गुटों और टुकड़ों में बंट जाएगा।

 संविधान में सरकारी नौकरियों, शैक्षणिक संस्थानों और राजनीति में आरक्षण की व्यवस्था की गयी थी, लेकिन उसके तुरंत बाद 1951 में ही जनप्रतिनिधित्व कानून बनाया गया और उसमें साफ तौर पर वोट बैंक को धर्म, समुदाय और जाति से अलग कर दिया था।

 क्योंकि उस वक्त के नेता वास्तव में राजनेता थे और देश निर्माण की बारीकियों पर संजीदगी से विचार-विमर्श कर उन सभी समस्याओं का समाधान ढूंढ़ने की कोशिश कर रहे थे, जो सामने थी या आने वाली थी।

 जनप्रतिनिधि कानून 1951 एक दूरदर्शी कानून था।

 इस कानून के खंड-सात में भ्रष्ट क्रियाकलाप और निर्वाचन अपराध शीर्षक के पहले अध्याय में भ्रष्ट क्रियाकलाप की विस्तृत व्याख्या की गयी है।

 इस अध्याय की धारा-123 के अनुसार मतदाताओं को घूस देकर प्रभावित करना अपराध है।

, अनुचित दबाव डालना, धमकाना, पल्रोभन देना अपराध है।

 धारा-123 की उपधारा (3) में कहा गया है कि कोई भी उम्मीदवार या उसका एजेंट मतदाता को धर्म, जाति, समुदाय और रंग के नाम पर प्रभावित नहीं करेगा और न ही वोट देने की अपील करेगा।

 यहां तक कि धर्म के निशान या झंडे का भी इस्तेमाल नहीं करेगा।

 इससे भी मतदाता प्रभावित हो सकता है।

इतना स्पष्ट कानून होने के बाद भी क्यों आज भारत की राजनीति की धुरी धर्म, जाति, समुदाय और वंश के इर्द-गिर्द घूम रही है।

 हमारे राजनेता और राजनीतिक दल जाति और धर्म बहुल क्षेत्रों के हिसाब से ही उम्मीदवारों का चयन करते हैं।

 चुनाव प्रचार के दौरान भी वोटरों को लुभाने के लिए हर तरीके का हथकंडा अपनाया जाता है।

 ऐसे समय में टीएन शेषन की याद आती है।

 मुख्य चुनाव आयुक्त रहते हुए उन्होंने कानून का पालन करना सिखाया दिया था।

 जीएम लिंगदोह को भी चुनाव सुधार की तरफ काम करने के लिए याद किया जाता है।

दरअसल, राजनीति और धर्म एक साथ नहीं चल सकते।

 यदि चल सकते तो यूरोपीय देशों से र्चच को सत्ता संचालन से अलग नहीं किया जाता और सेक्यूलर शब्द ईजाद नहीं होता।

 यूरोप के अनेक देशों में र्चच का दखल समाप्त कर दिया गया है।

 इंग्लैंड में भी र्चच का दखल लगभग खत्म ही है, लेकिन वहां अभी भी हाउस आफ कॅामंस में बिशप एक सदस्य होते हैं और धार्मिक मुद्दे पर उनका वोट वीटो की तरह काम करता है।

भारत में आरक्षण की आग लगाने वाले अंग्रेज ही थे।

, देश में जातीय और धार्मिंक जनगणना की शुरुआत अंग्रेजों ने ही 1931 में शुरू कर दी थी।

 इस गणना के बाद मुसलमानों, दलित और आदिवासियों की तरफ से आरक्षण की मांग होने लगी।

 महात्मा गांधी ने आरक्षण का विरोध किया था।

 वह मानते थे कि आरक्षण की मांग कर भारतीय समाज बंट जाएगा और आजादी की लड़ाई कमजोर पड़ जाएगी।

 लेकिन तब डा. भीमराव अम्बेडकर ने आरक्षण का पुरजोर समर्थन किया और यही से अम्बेडकर और गांधी के बीच मतभेद शुरू हुआ था।

 आजादी के बाद संविधान निर्माण के समय ही दलितों और आदिवासियों के लिए नौकरियों, शिक्षा और राजनीति में आरक्षण की व्यवस्था की गयी।

 लेकिन यह व्यवस्था 10 साल के लिए थी।

 तब से लेकर अब तक हरेक 10 साल में आरक्षण की समय सीमा बढ़ायी जाती है, लेकिन आरक्षण की समीक्षा करने की हिम्मत किसी की नहीं होती।

मंडल कमीशन की रिपोर्ट लागू होने के बाद अन्य पिछड़ी जातियों के लिए शिक्षा और रोजगार में आरक्षण किया गया।

 तब से पिछड़ी जाति में शामिल किये जाने को लेकर देश के विभिन्न हिस्सों में कोई न कोई समुदाय आंदोलन करता ही रहता है।

 गुर्जर, जाट, पटेल और कापू समुदाय के लोगों के उग्र आंदोलन इसके उदाहरण हैं।

, आरक्षण की मांग करना पिछड़े समाज का हक है, और उसे मांग करनी भी चाहिए, सरकार की भी जिम्मेदारी है कि समाज के हर तबके को बराबरी पर लाकर खड़ा करे, यदि कोई जाति या समुदाय पिछड़ गया है तो उसे बराबरी पर लाने का प्रयास करे।

 कोई देश तभी प्रगति कर सकता है, जब उसके सभी नागरिक संपन्न हों।

 लेकिन समस्या की जड़ आरक्षण को वोट बैंक से जोड़ना है।

 राजनीतिक दलों वोटरों को लुभाने के लिए उनसे ऐसे ऐसे वायदा कर जाते हैं, जिन्हें पूरा करना संभव नहीं होता या वे बातें कानून के दायरे से बाहर होती हैं।

 लेकिन चुनावी जनसभा में तालियां पिटाने के लिए नेतागण अपनी सीमा से अधिक बोल जाते हैं, और बाद में उन्हें उसका खमियाजा भुगतना पड़ता है।

 उनके साथ देश को और समाज को भी उसका खमियाजा भुगतना पड़ता है।

 राजस्थान में जाट समुदाय ने आदिवासी का दज्रे की मांग कर आरक्षण देने की मांग तो मीणा समुदाय ने जाट के खिलाफ हथियार उठा लिये।

 ऐसी घटनाएं देश के अन्य हिस्सों में भी घट चुकी है।

, जाति, धर्म, वंश और समुदाय के नाम पर जब तक वोट मांगे जाएंगे तब तक समाज में विघटन होगा।

 जहां समाज को परस्पर भाईचारा बढ़ाकर अपने देश को आगे बढ़ाने के बारे में सोचना चाहिए वहां वह एक दूसरे के प्रति नफरत का भाव रखता है।

 इस स्थिति के लिए अगर वोट बैंक की राजनीति को जिम्मेदार ठहराएं तो इसमें अतिशयोक्ति नहीं होगी।

 यह सियासत ही समाज-समुदाय को बांटने का काम करती है।

 एक दूसरे के विरुद्ध भड़काती है और यह सब केवल अपने स्वार्थ के लिए करती है।

 अब समय आ गया है कि राजनीति को धर्म, जाति, वंश और समुदाय से अलग किया जाए और जन प्रतिनिधित्व कानून में उल्लंघन करने वालों के खिलाफ कठोर दंड के प्रावधान किये जाएं ताकि कोई भी नेता वोट मांगने के लिए चुनाव का स्तर ही न गिरा दे और समाज में नफरत का बीच घोल सके।

 चुनाव आयोग को केवल नोटिस देने और जवाब तलब करने तक सीमित न रखा जाए बल्कि उसे दंड देने का अधिकार भी दिया जाए।

, सौजन्य :-राष्ट्रीय  सहारा   ,4.02.2016, राकेश गुप्ता,  ।

