विचारधारा के बहाने राजनीति (दैनिक जागरण   : Editorial)।

केंद्रीय सत्ता का नेतृत्व कर रही भाजपा के कुछ नेताओं के बयानों और हाल की कुछ घटनाओं की बुद्धिजीवियों के एक वर्ग ने इस ढंग से व्याख्या की है जैसे भारत में घोर असहिष्णुता का माहौल है और बोलने की आजादी खतरे में पड़ गई है।

 इनमें लेखक-साहित्यकार और फिल्मकार तो शामिल हैं ही, उनके साथ-साथ वैज्ञानिकों और इतिहासकारों का एक समूह भी केंद्र सरकार के खिलाफ उठ खड़ा हुआ है।

 भाजपा की विचारधारा का विरोध करने वाला यह बौद्धिक तबका नरेंद्र मोदी के प्रधानमंत्री बनने के पहले भी इस दल का विरोध करता रहा है।

 अपने पुरस्कार-सम्मान लौटाने का अभियान छेड़ने वाले इन बुद्धिजीवियों का तर्क यह है कि भाजपा उन लोगों को प्रोत्साहन और संरक्षण दे रही है जो तथाकथित उदारवादी विचारधारा को दबाना चाहते हैं।

 उनकी मानें तो कर्नाटक के लेखक एमएम कलबुर्गी की हत्या समेत हाल की कुछ अन्य घटनाएं इसी का परिणाम है।

 इन बुद्धिजीवियों के इस तर्क में कुछ सच्चाई हो सकती है, लेकिन सम्मान वापसी का उनका अभियान समझ से परे है।

 भारत और दुनिया के अन्य देशों में वैचारिक संघर्ष कोई नई बात नहीं है।

 यह संघर्ष कभी-कभी ¨हसक भी होता रहा है।

 आज तो पूरा विश्व विचारधाराजनित ¨हसक लड़ाई से जूझ रहा है।

 भाजपा के कुछ नेताओं अथवा उससे जुड़े संगठनों ने अगर गोमांस सेवन के खिलाफ अपने विचार व्यक्त किए तो इसमें नया-अनोखा कुछ भी नहीं है।

 भाजपा की पहचान हिंदूत्व से जुड़े मुद्दों को प्रखर तरीके से उठाने वाले दल की रही है और जब 2014 में देश की जनता ने भाजपा को केंद्र की सत्ता सौंपी थी तो वह उसकी विचारधारा को भलीभांति जान-समझ रही थी।

 यह समझ आता है कि कथित उदारवादियों को भाजपा की विचारधारा तनिक भी रास नहीं आ रही, लेकिन इसकी अनदेखी नहीं की जा सकती कि आम जनता ने न केवल इस दल पर भरोसा जताया, बल्कि उसे दुनिया का सबसे बड़ा राजनीतिक दल भी बनाया।

, साहित्यकारों, लेखकों, फिल्मकारों और वैज्ञानिकों का उन पुरस्कारों को वापस करने का फैसला हैरान करने वाला है जिनसे मोदी सरकार का कोई लेना-देना नहीं।

 उनका यह कदम यही संकेत करता है कि कहीं न कहीं इस अभियान का एक राजनीतिक मकसद है, जैसा कि वित्तमंत्री अरुण जेटली कह रहे हैं।

 यह कम आश्चर्यजनक नहीं कि वर्षो से महाराष्ट्र या मुंबई में रहते आए लेखकों और फिल्मकारों ने कभी शिवसेना के विरोध में अपने सम्मान वापस करने का ऐलान नहीं किया, जबकि पूरा देश जानता है कि पिछले तीन दशकों से हिंदूत्व से जुड़े मुद्दों पर शिवसेना ने कहीं अधिक आक्रामकता का प्रदर्शन किया है।

 हिंदू समाज अपनी उदारता और सहनशीलता के लिए जाना जाता है।

 उसकी ऐसी पहचान सदियों से बनी हुई है।

 वसुधैव कुटुंबकम को आत्मसात करने वाले समाज पर मात्र कुछ घटनाओं के आधार पर असहिष्णुता का आरोप लगाना दुर्भाग्यपूर्ण है।

 हमारे देश में रहने वाले लोग बाहर से आए विस्थापित नहीं हैं।

 वे इसी देश के हैं।

 सभी धर्म-समुदायों के लोग मिल-जुलकर रहने पर विश्वास करते हैं।

 अमेरिका जैसे देशों की बात अलग है जहां आबादी का एक बड़ा हिस्सा बाहर से आए लोगों का है।

 ऐसे देशों में सहिष्णु विचारधारा के प्रचार की आवश्यकता हो सकती है, लेकिन भारतीय समाज का तो बुनियादी गुण ही सहनशीलता है।

 आज मध्य एशिया के तमाम देश इसलिए अस्थिर और अशांत हैं, क्योंकि वहां एक धर्म और विचारधारा को ही प्रमुखता प्राप्त है।

, जो बौद्धिक तबका मोदी सरकार के विरोध का अभियान चला रहा है वह का हौवा खड़ा करने की भी कोशिश कर रहा है।

 इस तबके के लोग जानबूझकर हिंदूत्व के सहनशील और सहिष्णु गुणों की चर्चा न कर केवल गोमांस जैसे विषयों का ही उल्लेख कर रहे हैं।

 ऐसा लगता है कि वे इस मुद्दे को मोदी सरकार को घेरने के अवसर के रूप में देख रहे हैं, अन्यथा गोमांस का सेवन कभी भी आम बात नहीं रहा।

 यह एक तथ्य है कि संविधान सभा भी इस नतीजे पर पहुंची थी कि गोवंश के संरक्षण की आवश्यकता है।

 यह संभव है कि सरकार विरोधी बौद्धिक समूह इस आशंका से ग्रस्त हो कि भाजपा की राजनीतिक ताकत बढ़ती जा रही है और ऐसे माहौल में उसकी विचारधारा की दाल गलने वाली नहीं है।

 यह गौर करने लायक है कि सम्मान लौटाने वाले ज्यादातर लोग उम्र के ऐसे पड़ाव पर पहुंच चुके हैं जहां उनके लिए आगे बहुत कुछ पाना संभव नहीं है-खासकर भाजपा के प्रभुत्व वाले राजनीतिक माहौल में।

 सम्मान लौटा कर और मोदी सरकार के खिलाफ आवाज बुलंद कर उन्हें बिना कुछ किए-धरे राष्ट्रीय स्तर पर प्रचार मिल रहा है।

 भले ही मीडिया का एक हिस्सा सरकार के खिलाफ खड़े हुए बौद्धिक तबके को हाथों हाथ ले रहा है, लेकिन यह विचित्र है कि बुद्धिजीवी अपनी असहमति का खुलकर एलान भी कर रहे और यह आरोप तो लगा ही रहे हैं कि मोदी सरकार में अभिव्यक्ति की आजादी सीमित हो रही है।

, एक खास किस्म के उदारवाद का ढोल पीटने वाले बुद्धिजीवियों का एक बड़ा हिस्सा अंग्रेजी भाषा में पला-बढ़ा है।

 उसे भारत, भारतीयता, संस्कृति और संस्कार जैसे विषयों से अरुचि सी है।

 ये बुद्धिजीवी भाजपा और उससे जुड़े संगठनों से नहीं, उन सभी से असहज महसूस करते हैं जो पारंपरिक मूल्यों-मान्यताओं से जुड़े हैं और अपनी सांस्कृतिक विरासत पर गर्व करते हैं।

 कथित आधुनिकता-उदारता और पारंपरिकता का यह द्वंद्व अक्सर परिवारों में भी नजर आता है।

 इस द्वंद्व के कारणों पर गौर करने के साथ ही यह भी समझने की जरूरत है कि पारंपरिक मूल्यों-मान्यताओं और सांस्कृतिक विरासत पर गर्व करने वाले हंिदूी एवं अन्य भारतीय भाषाओं के समर्थक हैं।

 भाजपा-संघ के नेताओं के साथ-साथ कई क्षेत्रीय दलों के नेता ऐसे हैं जो अपनी भाषा में अपनी बात कहना पसंद करते हैं।

 यह किसी से छिपा नहीं कि कथित उदारवादी बौद्धिक वर्ग अपनी भाषा-संस्कृति पर गर्व करने वालों को किस तरह हेयदृष्टि से देखने के साथ उन्हें पिछड़ा समझता है।

 इस वर्ग को यह समझना चाहिए कि उनकी आपत्ति के चलते भाजपा केंद्र की सत्ता में आ जाने के कारण अपने वैचारिक दर्शन को तिलांजलि नहीं दे सकती।

 भारतीय संस्कृति का विस्तार उसका एजेंडा है और उसे असहिष्णुता से जोड़ना एक दुष्प्रचार के अलावा और कुछ नहीं।

 योग को अंतरराष्ट्रीय सम्मान दिलाना भाजपा के इसी एजेंडे का एक हिस्सा है।

 अगर भाजपा मुट्ठी भर लोगों के विरोध के कारण अपनी विचारधारा से हट जाती है तो यह उन लोगों के साथ नाइंसाफी होगी जिन्होंने लोकसभा चुनाव में उस पर भरोसा किया।

 भाजपा से अलग विचारधारा वाले अपने ढंग से उसका विरोध जारी रख सकते हैं, लेकिन इससे सरकार का एजेंडा बदलने वाला नहीं है।

 सरकार विरोधी बौद्धिक तबका इसकी अनदेखी कर रहा है कि भाजपा का शीर्ष नेतृत्व अपने नेताओं के बड़बोलेपन को न केवल खारिज करता रहा है, बल्कि उन्हें चेतावनी भी देता रहा है।

, चूंकि मोदी सरकार के विरोध में एक खास इरादे से जारी दुष्प्रचार अंतरराष्ट्रीय स्तर पर भारत के हितों को नुकसान पहुंचा सकता है इसलिए सरकार को सतर्क रहना होगा।

 किसी नकारात्मक अभियान के कैसे परिणाम हो सकते हैं, इसकी एक झलक अंतरराष्ट्रीय रेटिंग एजेंसी मूडीज की यह हालिया टिप्पणी देती है कि अगर प्रधानमंत्री अपने नेताओं के बड़बोलेपन पर लगाम नहीं लगाते तो विदेशी निवेश प्रभावित हो सकता है।

 यह आश्चर्यजनक है कि वित्तीय मामलों को देखने वाली एक एजेंसी भारत के राजनीतिक मामलों पर गौर कर रही है।

 इस सबको देखते हुए यह आवश्यक है कि मोदी सरकार अपने उन लोगों को नियंत्रित करना सुनिश्चित करे जो बेसिरपैर की बयानबाजी के आदी हो गए हैं।

सौजन्य :-दैनिक जागरण, 1.11.2015, संजय गुप्त।

