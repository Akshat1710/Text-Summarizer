Editorials: संरक्षणवाद का खमियाजा (बिजनेस स्टैंडर्ड)।

अमेरिका के राष्ट्रपति डॉनल्ड ट्रंप नेपद संभालने के अवसर पर जो भाषण दिया उससे केवल भारतीय दवा और सूचना प्रौद्योगिकी कंपनियों के मुख्य कार्याधिकारी ही अपनी नीतियों में जरूरी बदलाव के लिए परेशान नहीं हो रहे होंगे।

 बल्कि ‘अमेरिका फस्र्ट’ (सबसे पहले अमेरिका) और ‘संरक्षणवाद अधिक समृद्घि और मजबूती लाएगा’ जैसी घोषणाओं ने चीन से लेकर यूरोप तक में चिंता पैदा की है।

 अचल संपत्ति के कारोबारी और रियलिटी टीवी के सितारे रह चुके अमेरिका के नए राष्ट्रपति ने जब ये बातें कहीं तो वह अपने उन चार राष्ट्रपतियों को कमोबेश अपमानित कर रहे थे जिनके साथ उन्होंने मंच साझा किया।

 उन्होंने पूरी दुनिया को यह स्पष्टï संदेश दे दिया कि दुनिया की इकलौती महाशक्ति और सबसे बड़े उपभोक्ता बाजार ने उस एकाकीपन में जाने का निश्चय कर लिया है जो वहां इससे पहले सन 1930 के दशक में नजर आया था।

 इन विचारों को पेश करते समय संभव है ट्रंप ने उन लोगों की उम्मीद को धक्का पहुंचाया हो जिनको लग रहा था कि सत्ता संभालने के बाद उनके विभाजनकारी सुर कुछ मंद पड़ जाएंगे।

 लेकिन उन्होंने राष्ट्रपति बनने के बाद अपने पहले ही भाषण में उन इरादों को दोहराया है।

 उन्होंने जो दृढ़तापूर्वक जो बात की उसने एक अनिश्चितता को ही जन्म दिया है जो वित्तीय बाजारों की कमजोर गतिविधियों और अमेरिकी ट्रेजरी के प्रतिफल में गिरावट के रूप में सामने आई।

टं्रप की शैली की अर्थव्यवस्था की विडंबना यह है कि उसका असर उस श्वेत अमेरिकी कामगार वर्ग पर पड़ेगा जो उनका समर्थन करता रहा।

 जरा उनके दो शुरुआती फैसलों पर ध्यान दें।

 सबसे पहले उन्होंने ओबामा प्रशासन के उस फैसले का समाप्त किया जिसमें मॉर्गेज प्रीमियम शुल्क में कटौती की गई थी।

 यह सबसे अधिक असर कम आय वाले लोगों को प्रभावित करेगा जो पहली बार घर खरीद रहे हैं।

 अफोर्डेबल केयर ऐक्ट को खत्म करना कहीं अधिक गंभीर बात है।

 यह ओबामा की प्रमुख उपलब्धि थी।

 इससे बीमा उद्योग और लाखों अमेरिकियों के मन में जबरदस्त अस्थिरता पैदा हो गई है।

 इनमें से तमाम अनेक ट्रंप के समर्थक भी थे जो इससे लाभान्वित हो रहे थे।

 इस प्रक्रिया में ट्रंप ने अपनी ही रिपब्लिकन पार्टी की सलाह की अनदेखी की जिसने सुझाव दिया था कि उपभोक्ताओं पर इसका कम से कम असर हो इसके लिए किसी वैकल्पिक विधेयक की प्रतीक्षा कर ली जाए।

 रोजगार के मोर्चे पर ट्रंप का यह कहना कि भ्रामक है कि उन्होंने कैरियर एयरकॉन और फोर्ड को अपनी विनिर्माण इकाई को मैक्सिको से हटाने पर मना लिया है।

 इनमें से एक को भारी कर रियायत दी जा रही है जो अस्थायित्व लाएगी।

 उसने अमेरिका में स्वचालन फैक्टरी में भारी निवेश किया है।

 फोर्ड ने भी दिसंबर 2015 में यह निर्णय ले लिया था कि वह मैक्सिको में छोटी कार फैक्टरी बंद करेगी और अमेरिका में एसयूवी संयंत्र पर ध्यान देगी।

 तेल कीमतें गिरने से इनका बाजार बढ़ रहा है।

, ट्रंप की बुनियादी विकास योजनाएं भी भ्रामक हैं क्योंकि वे कंपनियों को कर रियायत के भरोसे हैं।

 ये रियायतें इन कंपनियों को सड़क, पुल, हवाई अड्डïों, रेलवे और सुरंगों आदि पर खर्च के लिए प्रेरित करेंगी या नहीं यह देखना होगा।

 ट्रंप मुक्त व्यापार को संदेह की दृष्टिï से देखते हैं।

 उच्च टैरिफ की व्यवस्था भारत और चीन जैसे देशों को क्षति पहुंचाएगी।

 लेकिन कीमतें बढ़ाने का असर अमेरिका के निम्र और मध्य आय वाले उपभोक्ताओं पर ज्यादा होगा।

 अमीरों के लिए कर रियायत से मांग नहीं बढ़ेगी बल्कि आय बढऩे पर गरीब ही अधिक खर्च करेंगे।

 भारतीय आईटी उद्योग ने अमेरिकी उद्यमों को लागत प्रतिस्पर्धी बनाया है।

 भारतीय दवा उद्योग गरीब अमेरिकियों को सस्ती दवा उपलब्ध करा रहा था।

 शुरुआती संकेत यही बताते हैं कि आधुनिक अमेरिका में एक बेहतरीन राष्ट्रपति के कार्यकाल के बाद निहायत बुरा दौर शुरू हो रहा है।

, सौजन्य – बिजनेस स्टैंडर्ड।

