सियासी उठापटक और भारत(राष्ट्रीय सहारा)।

नेपाल की केपी शर्मा ओली की सरकार फिलहाल बच गई है।

 पिछले साल नेपाल का नया संविधान स्वीकार किए जाने के बाद, नेपाल की कम्युनिस्ट पार्टी-एमाले के नेतृत्व में बनी इस गबंधन सरकार पर, तब संकट के बाद छा गए, इस सरकार में शामिल, संसद में तीसरी सबसे बड़ी पार्टी, यूनाइटेड कम्युनिस्ट पार्टी-माओवादी के नेता, पुष्पदहल कमल प्रचंड ने, ओली सरकार से समर्थन वापस लेने का एलान कर दिया।

 इसके साथ ही माओवादी पार्टी के नेता ने, संसद में सबसे बड़ी पार्टी, नेपाली कांग्रेस को साथ लेकर सरकार बनाने के इरादे का भी एलान किया था।

 नेपाली कांग्रेस के नेता शेर बहादुर देउबा ने न सिर्फ इस तरह के नए गठबंधन को समर्थन देने के लिए हामी भर दी थी बल्कि मधेसी आंदोलन को भी इस गठबंधन में ले आने का इशारा किया था, जो 601 सदस्यों की संसद में बहुमत के लिए काफी था।

 बहरहाल, ऐन आखिरी वक्त पर प्रधानमंत्री ओली के प्रचंड की मांगों के संबंध में आश्वासन देने के बाद, चौबीस घंटे में ही प्रचंड की गठबंधन सरकार में बने रहने की घोषणा आ गई और फिलहाल ओली सरकार का संकट टल गया।

, नेपाल में 2008 में जब पहली संविधान सभा का चुनाव हुआ था, उसके बाद से ओली आठवें प्रधानमंत्री हैं।

 ऐसे में एक और सरकार के एक साल पूरा करने से पहले लुढ़क जाने की ओर शायद ही भारत में लोगों का कोई खास ध्यान गया होता।

 हां, नेपाल के इस ताजातरीन राजनीतिक संकट की खबर भारत में इसलिए फिर भी बननी ही थी कि इस संकट के चलते, नेपाल की राष्ट्रपति विद्या भंडारी को अपनी पहली भारत यात्रा रद करनी पड़ी।

 सुश्री भंडारी को 14 मई को भारत के प्रधानमंत्री नरेन्द्र मोदी के साथ उज्जैन में सिंहस्थ में शाही स्नान में हिस्सा लेना था।

 प्रधानमंत्री ओली ने प्रचंड की धमकी के जवाब में, अल्पमत सरकार चलाने की कोशिश करने के बजाए, अगले दिन राष्ट्र को संबोधित करने के बाद, राष्ट्रपति को इस्तीफा देने का एलान किया था।

 अंतत: उनकी सरकार तो बच गई किंतु नेपाल की राष्ट्रपति की भारत यात्रा रद हो गई।

 लेकिन इस तरह की ‘‘तीर्थयात्रा कूटनीति’ के जरिए, नेपाल और भारत के ‘‘हिंदू’ रिश्ते को रेखांकित करने की कोशिशों पर ही पानी फिरने तक मामला सीमित रहता, तब तो फिर भी गनीमत थी।

 इसके साथ ही नेपाल में तख्तापलट की इस ताजातरीन किंतु विफल प्रयास ने, वहां राजनीतिक अस्थिरता पैदा करने में भारत का हाथ होने के संदेहों की आग में तेल डाल दिया है।

, मौजूदा सत्ताधारी गठबंधन समेत, नेपाल की ज्यादातर राजनीतिक ताकतें, ताजा राजनीतिक उठापटक के लिए भारत पर खुलकर आरोप लगा रही हैं।

 कहा जा रहा है कि अपनी पत्नी के उपचार के सिलसिले में कुछ समय से भारत में बने हुए, नेपाली कांग्रेस नेता देउबा को इस तख्तापलट के लिए भारत ने साधा था।

 वास्तव में इस मामले में भारत के मंसूबों को अमलीजामा पहनाने में मदद करने के आरोप में, भारत में नेपाल के राजदूत दीप कुमार उपाध्याय को रातों-रात काठमांडू भी बुलवा लिया गया है।

 उन्होंने इस संकट के बीच भी नेपाल की राष्ट्रपति से प्रस्तावित भारत यात्रा रद न करने का आग्रह किया था।

 इस तरह, नेपाल का नया संविधान स्वीकार किए जाने के साथ, नेपाल और भारत के रिश्तों में आई भारी खटास में पिछले कुछ महीनों में जो थोड़ी-बहुत कमी आई थी, उसे भी पलट दिया गया है।

 इसे बहुत भारी विडंबना ही कहा जाएगा कि 2014 में प्रधानमंत्री पद संभालते ही, मोदी ने सबसे पहले जिन पड़ोसी देशों का दौरा किया था, उनमें नेपाल भी था।

 उस समय प्रधानमंत्री ‘‘नेबरहुड फस्र्ट’ की नीति को स्थापित करने की कोशिश कर रहे थे और इसका भरोसा दिला रहे थे कि पड़ोसी देशों के साथ रिश्तों के मामले में भारत नई पहल करने जा रहा है।

, लेकिन दुर्भाग्य से ऐसी किसी भी नई पहल के लिए, एक अपेक्षाकृत बड़ी क्षेत्रीय ताकत के रूप में भारत से जिस तरह की ‘‘उदारता तथा संवेदनशीलता’ अपेक्षित थी, उसकी जगह हेकड़ी ही दिखाई दी।

 इसने नेपाल जैसे पड़ोसी देशों की आशंकाएं और बढ़ा दीं, जो अपनी आपूत्तर्ियों के लिए भी भारत पर निर्भर हैं।

 2015 के अप्रैल के भयावह भूकंप की तबाही के बाद, सहायता देने में भारत ने जो तत्परता दिखाई भी, उस पर भी श्रेय लूटने की जल्दबाजी ने हाथ के हाथ पानी फेर दिया।

 इसके बाद, पिछले सितम्बर में नेपाल के नया संविधान स्वीकार करने के साथ, दोनों देशों के बीच के रिश्तों में भारी तनाव पैदा हो गए।

 संघ परिवार द्वारा और जाहिर है कि सरकार मौन सहमति से, जिस तरह नेपाल पर ‘‘हिंदू राष्ट्र’ की घोषणा के पक्ष में दबाव बनाया गया और इसमें नाकाम रहने के बाद, जिस तरह नए संविधान के खिलाफ मधेसी आंदोलन की तरह-तरह से बल पहुंचाया गया, उसने दोनों देशों के संबंध को उस मुकाम पर पहुंचा दिया, जहां भारत और नेपाल अंतरराष्ट्रीय मंचों पर एक-दूसरे के खिलाफ शिकायत करते नजर आए।

, अचरज नहीं कि नए ़संविधान के अपनाए जाने के बाद, नए प्रधानमंत्री ओली जब भारत के अपने पहले दौरे के फौरन बाद चीन की यात्रा पर पहुंचे, वहां हुए समझौतों में चीनी सीमा से होकर आपूत्तर्ि किए जाने का समझौता भी शामिल था।

 मधेसी आंदोलन के चलते महीनों तक भारतीय सीमाओं से होकर आवश्यक सामान की आपूत्तर्ि ठप रहने की पृष्ठभूमि में, नेपाल का ऐसे समझौते की ओर झुकना स्वाभाविक था।

 नेपाल में जारी राजनीतिक अस्थिरता के लिए भारत को जिम्मेदार नहीं माना जा सकता है।

 किंतु एक छोटे से तथा बहुत हद तक आर्थिक रूप से निर्भर पड़ोसी देश को और ज्यादा अंगूठे के नीचे रखने के लिए, ऐसी राजनीतिक अस्थिरता का फायदा उठाने का लालच, नुकसान ही करा सकता है।

 मोदी राज के दो-साल में भारत-नेपाल रिश्तों में बढ़ी खटास इसी सचाई को दिखाती है।

 ‘‘नेबरहुड फस्र्ट’ के जुम्ले को तो शायद अब नीति निर्माताओं ने भुला ही दिया है।

,  , सौजन्य:- राष्ट्रीय सहारा, 10.05.2016, राजेंद्र शर्मा।

