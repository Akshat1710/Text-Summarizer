बाप बनने का शौक (पत्रिका)।

व्यंग्य राही की कलम से।

अपने देश में एक बाप नामक जीव पाया जाता है।

 यह जन्तु नगर-नगर, घर-घर, दुकान-दफ्तर हर जगह आसानी से मिल जाता है।

 इस देश के पुरुष नामक जन्तु को बाप बनने का इतना भारी शौक है कि कई बार तो वह बगैर ब्याह किये ही बाप बनने का प्रयत्न करता है।

 हाल ही मुम्बई में अभिनेता तुषार कपूर और निर्देशक करण जौहर बाकायदा बाप बने हैं।

 हरेक बाप अपने पुत्र को शिक्षा देने का असंवैधानिक अधिकार अपने हाथ में रखता है।

, एक पिता अपने पुत्र को कैसे शिक्षा देता है, एक नजीर पेश है।

 लाला लोटन लाल का बेटा गब्दू स्कूल से आते बखत मदारी का खेल देखने लगा।

 बालक गब्दू ही क्यों अनेक फालतू बड़े भी वहां जमे थे।

 देर से घर आया तो लालाजी ने उसकी जमके धुलाई की और सबक दिया- हमेशा सही बखत पर घर आओ।

 दूसरे दिन पुत्र सही समय पर लौटा पर आज स्कूल में खेलते-दौड़ते वक्त उसके कपड़े गंदे हो गए थे।

, लालाजी ने उसे फिर पीटा और सबक सिखाया कि कपड़े भी गंदे न करो।

 तीसरे दिन कपड़े साफ थे, समय भी ठीक था लेकिन लड़का कक्षा में फिसड्डी था।

 लालाजी ने आज फिर धुना और पाठ पढ़ाया कि जिन्दगी में हमेशा अव्वल रहो।

 चाहे कुछ भी करना पड़े।

 चौथे दिन लड़के ने अच्छे नम्बर से क्लास टैस्ट पास किया।

 क्लास में नम्बर एक था।

 लेकिन लालाजी ने उसे जोर से पीटा।

 लड़का रोते हुए बोला- आज क्यों।

 सही वक्त पर आया हूं।

, कपड़े भी साफ है।

 कक्षा में भी प्रथम रहा।

 लाला लोटन लाल ने एक और थप्पड़ लगाया और कहा- सबक लो कि इस दुनिया में न्याय कहीं नहीं है।

 तो साहब।

 इस परम पद्धति से हमारे देश के बाप अपने पुत्रों को दीक्षित कर रहे हैं।

 यह तरीका देश के इस छोर से लेकर उस छोर तक पसरा पड़ा है।

 बेटा चाहे कितना भी बड़ा हो जाए पर बाप का मानना है कि वह बेटे से ज्यादा समझदार है।

 इसीलिए कई बेटे बापों की शिक्षा पद्धति से तंग आकर उनकी जीवित कपाल क्रिया तक कर दते हैं।

, सौजन्य- पत्रिका।

