मार्क्‍स-माओ की खुराक (दैनिक जागरण)।

नौ फरवरी को जेएनयू में लगे भारत तेरे टुकड़े होंगे, भारत की बर्बादी तक जंग रहेगी-जंग रहेगी. आदि नारों ने अगर किसी को उद्वेलित और चिंतित नहीं किया तो वे हैं वामपंथी बुद्धिजीवी।

 ज्यादातर वामपंथी विचारकों ने इन नारों को जेएनयू के खुले माहौल में चल रहा छात्र विमर्श बताया।

 प्रश्न उठता है कि आम भारतीय को सकते में डालने वाले नारे वामपंथी बुद्धिजीवियों को क्यों असहज नहीं करते।

 इसका उत्तर जानने के लिए हमें वामपंथ के वैचारिक इतिहास को खंगालना होगा और वामपंथी विचारधारा के पुरोधा मार्क्‍स और माओ की भारत के प्रति सोच को भी समझना होगा।

 मार्क्‍स का मानना था कि भारतीय समाज का कोई इतिहास ही नहीं रहा और न ही भारत कभी कोई एक देश रहा।

 मार्क्‍स के अनुसार भारतीय समाज बस विभिन्न वर्गो और समूहों का कमजोर घालमेल था।

 मार्क्‍स के अनुसार हिंदू स्वर्णिम काल जिसने भारत को सोने की चिड़िया के रूप में विख्यात किया, कभी था ही नहीं और भारतीय गांव बर्बर अहंभाव से ग्रसित थे और देश की स्वतंत्रता के प्रति उदासीन भी थे।

 माओ भी भारत को कम्युनिस्ट और चीनी साम्राज्यवाद के चश्मे से देखते थे।

 1962 में भारत पर हमले से पहले बुलाई गई कम्युनिस्ट पार्टी की सर्वोच्च सैनिक संस्था सेंट्रल मिलिट्री कमीशन की बैठक में माओ ने कहा था कि भारत एक कमजोर देश रहा है जिस पर चीन डेढ़ विजय पहले ही हासिल कर चुका है।

 माओ का इशारा सम्राट हर्षवर्धन की मृत्यु के तुरंत बाद तिरहुत पर हुए चीनी हमले और आधे चीनी यानी मंगोलों द्वारा भारत पर किए हमलों की ओर था।

, 1962 में चीन के भारत पर हमले की निंदा करने वाला प्रस्ताव सीपीआई की राष्ट्रीय परिषद में 25-22 वोटों से गिर गया था।

 उच्च न्यायालय से फटकार खाकर सशर्त जमानत पर रिहा हुआ इसी पार्टी की छात्र शाखा का नेता कन्हैया अब असली और नकली राष्ट्रवाद का फर्क समझा रहा है।

 मार्क्‍स और माओ के चिंतन ने भारतीय वामपंथियों को देश की अखंडता के प्रति उदासीन बनाया और अलगाववादी आंदोलनों के प्रति नरम।

 मार्क्‍स ने भारत को पाश्चात्य विद्वानों की किताबों से समझा था।

 वह भारत की ऐतिहासिक गहरी सांस्कृतिक एकता और सामाजिक ढांचे को समझने में असफल रहे थे, लेकिन उनके विचार हमारे वामपंथियों के लिए ब्रावाक्य बन गए।

 1993 में फ्रांसीसी अखबार लि मॉडे में जेएनयू की वामपंथी इतिहासकार रोमिला थापर ने भविष्यवाणी की थी कि भारत शायद अधिक समय तक एक नहीं रह पाएगा।

 सीताराम येचुरी ने 1996 में लिखे एक लेख में भारत को कई राष्ट्रीयताओं वाला देश बताया था।

 इस प्रकार के चिंतन ने भारतीय वामपंथियों को सदा ही भारत की मुख्यधारा के विपरीत सोच रखने के लिए प्रेरित किया।

, कम्युनिस्ट पार्टी ने अंग्रेजों के विरुद्ध कांग्रेस के भारत छोड़ो आंदोलन का विरोध किया और मुस्लिम लीग केद्विराष्ट्र सिद्धांत और पाकिस्तान मांग का समर्थन किया।

 मार्क्‍स की तरह ही जिन्ना का भी मानना था कि भारत कभी एक देश नहीं था।

 अत: देश का बंटवारा बस इस कथित ऐतिहासिक तथ्य की स्वीकृति मात्र का प्रश्न भर था।

 तब वामपंथी नेताओं को मुस्लिम लीग में कुछ भी सांप्रदायिक नजर नहीं आया था और अब वे भारत तेरे टुकड़े होंगे जैसे नारों को नजरअंदाज करने की सलाह दे रहे हैं।

 कम्युनिस्ट पार्टी द्वारा सोवियत संघ के हितों को ध्यान में रखते हुए पाकिस्तान आंदोलन केसमर्थन ने सरदार पटेल को चौकन्ना कर दिया था।

 जब गृहमंत्री के रूप में पटेल भारत का पुन: एकीकरण कर रहे थे तो कम्युनिस्ट पार्टी ने तेलंगाना में हिंसा भड़का दी और स्वतंत्र रहने के स्वप्न देख रहे हैदराबाद के निजाम के सशस्त्र विद्रोह का समर्थन किया।

 पटेल एक मजबूत नेता और कर्मठ प्रशासक होने के कारण स्थिति काबू करने में सफल रहे, लेकिन वह समझ गए थे कि उग्र वामपंथी विचारधारा भारत की अखंडता और आंतरिक सुरक्षा के लिए गंभीर चुनौती पेश करेगी।

 कम ही लोग इस तथ्य से परिचित हैं कि 1949 में पटेल ने उग्र वामपंथ के वैचारिक प्रसार की नियमित निगरानी के लिए डेमोक्रेटिक रिसर्च सर्विस नामक एक शोध संस्था की स्थापना की थी।

 इसके चलते तेलंगाना के कम्युनिस्ट नेता पी सुंदरय्या ने उन पर गांधीजी की हत्या की साजिश में शामिल होने का आरोप लगा डाला।

 उस समय के वामपंथी बुद्धजीवियों ने पटेल को प्रतिक्रियावादी सांप्रदायिक नेता भी कहा था।

 कुछ वामपंथी पत्रिकाओं ने पटेल के लिए ऐसे अपशब्दों का प्रयोग किया था कि जिन्हें दोहराना भी उचित नहीं है।

, स्वतंत्रता प्राप्त करने के तरीके को लेकर पटेल और नेताजी सुभाष में मतभेद थे, लेकिन वामपंथी विचारकों ने दोनों के प्रति पशुसंज्ञक अपशब्दों का प्रयोग करने में ङिाझक महसूस नहीं की।

 जिस समय आजाद हिंद फौज ब्रिटिश फौज से लोहा ले रही थी उस समय भारतीय कम्युनिस्ट पार्टी का मुखपत्र उसे गद्दारों और लुटेरों की सेना बता रहा था।

 पटेल की आशंकाएं सही साबित हुईं और 1948-50 के बीच का उग्र वामपंथी आंदोलन बाद में माओवादी हिंसा का मॉडल बना और आज देश का बड़ा हिस्सा उसकी चपेट में है।

 सुरक्षा बलों के जवान और आम नागरिक उसकी भेंट चढ़ रहे हैं और इधर जेएनयू की वामपंथी प्रोफेसर निवेदिता मेनन पूछ रही हैं कि कश्मीर की आजादी की मांग में गलत क्या है।

 वामपंथी बुद्धिजीवी जैसे प्रश्न भारत की एकता को लेकर उठाते हैं वैसे उन्होंने कभी भी कम्युनिस्ट चीन द्वारा तिब्बत और ङिानङिायांग पर किए गए कब्जे के बारे में नहीं उठाए।

 इतिहास बताता है कि अधिकतर समय ये इलाके चीनी साम्राज्य से बाहर रहे।

 जब जमानत पर रिहा कन्हैया जेएनयू में आजादी के सपने दिखा रहा था तब दिल्ली के सफदरजंग अस्पताल में तिब्बत में कम्युनिस्ट अत्याचारों के विरोध में आत्मदाह का प्रयास करने वाला तिब्बती युवक दोरजी सेरिंग अंतिम सांसे ले रहा था।

 क्या यही वामपंथी आजादी और जनवाद की झलकियां हैं।

,  ।

सौजन्य: दैनिक जागरण, 17.03.2016, दिव्य कुमार सोती।

