ज्ञान का सतत विकास होना बहुत जरूरी (दैनिक भाष्कर )।

लेखन मुझे विरासत में मिला, क्योंकि मेरे पिताजी को पढ़ने-लिखने का बड़ा शौक था।

 मेरी माताजी भी कलात्मक रुचि की महिला थीं।

 वे कहानियां सुनाती थीं, कई तरह के रचनात्मक काम किया करती थीं।

 उन्होंने मेरी रचनात्मकता बढ़ाने में मदद की।

 एक इत्तफाक यह था कि मैं जब छोटा था तो कुछ समय के लिए मुझे मामा के यहां रखा गया।

 वे भी पढ़ने के शौकीन थे।

 उनके यहां मुुझे गोर्की के ‘मेरा बचपन’ का हिंदी अनुवाद मिला।

 उसने मुझे बहुत आकर्षित किया।

 जब आप घर के बाहर कहीं रहते हैं, तो वहां क्या चलता-रहता है, इसे देखने की दृष्टि मिलती है।

 मेरी संवेदना तेज होने की शुरुआत इसी से हुई।

 फिर मैंने बहुत से रूसी लेखकों को पढ़ा।

 हिंदी लेखकों को पढ़ता रहा।

 प्रेमचंद, इलाचंद्र जोशी।

 शरतचंद्र को बहुत पढ़ा जाता था।

 उनसे मेरी पीढ़ी खासतौर पर प्रभावित थी।

, मेरी पहली कहानी बचपन के उसी माहौल से निकली थी।

 नैनीताल के नजदीक का भवाली प्रकृति की गोद में बसा छोटा कस्बा था।

 वहां बड़ा प्रसिद्ध सैनिटोरियम है।

 वहां कमला नेहरू, लेखक यशपाल जैसे जाने कितने ख्यात व्यक्ति रहे हैं।

 तब टीबी प्राणघातक बीमारी थी।

 हालांकि, इलाज खोज लिया गया था, लेकिन तब भी काफी प्रकोप था।

 प्राकृतिक सुंदरता, सैनिटोरियम में आने वाले रोगी, टीबी से कभी-कभार होने वाली मौतें, उस अस्पताल के साथ जुड़ा एक तरह का आतंक एक तरह की संवेदना आदि का मन पर बहुत असर था।

 वहां से जाने के बाद ये सारी बातें मन में आकार लेने लगीं।

 मैं जब बीए में था तो अंंग्रेजी के रोमांटिक कवि जॉन कीट्स हमारे कोर्स में थे।

 कीट्स को भी टीबी हुआ था, जिससे उनकी मृत्यु हुई थी।

 अब मैं बचपन के वातावरण से दूर था, तो एक किस्म का नॉस्टेलजिया था, रोमांटिक तरीके से चीजों को देख रहा था।

 इन सबने मिलकर उस पहली कहानी को जन्म दिया।

 कहानियों की रचना प्रक्रिया कुछ ऐसी है- कोई बात गहराई से छूती है और फिर उसे केंद्र में रखकर कहानी बून ली जाती है।

 उपन्यास लंबी प्रक्रिया का नतीजा होता है।

 जो आपने देखा, समाज की अलग-अलग चीजों से उनका संबंध, उसे आप दूसरे नज़रिये से देखने की कोशिश करते हैं।

 यहां बड़ा फलक होता है, इसलिए कोई एक फ्लैश पॉइन्ट नहीं होता।

 पूरे दौर, पूरे समाज का वृहत्तर अनुभव होता है।

, जिंदगी ऐसी ही चलती है।

 अब नए वर्ष की बात लीजिए।

 जिंदगी कोई एक वर्ष, एक दिन से तो जुड़ी नहीं है।

 आपको हर दिन चुनौती का सामना करना पड़ता है।

 हर दिन का प्रयत्न समाज को बनाता है, जीवन को बनाता है।

 व्यक्तिगत स्तर पर कॅरिअर और जिंदगी को बनाता है।

 एक निरंतरता होनी चाहिए, इसलिए हर दिन एक उम्मीद, एक प्रेरणा है।

 ऐसे ही प्रेरित होकर हमने क्षेत्रीय अखबार के रूप में ‘समयांतर’ शुरू किया था।

 1975 में जब आपातकाल लगाया गया।

 लोगों का बहुत दमन हुआ और उस दौर में जब आप ऐसे लोगों से अपेक्षाएं रखते थे कि वे विरोध करेंगे।

 लोकतंत्र के जो बड़े संस्थान थे, जैसे अखबार; उन लोगों ने जो समर्पण किया, उसने मुझे बेचैन किया।

 आपातकाल के बाद 77-78 में हमने ‘समयांतर’ के अंक निकाले तो वे इन सब बातों को लेकर ही थे।

 मसलन, एक अंक में चार्ली चैपलिन की फिल्म ‘ग्रेट डिक्टेटर’ में दिया उनका पूरा भाषण छापा था।

 आपातकाल में प्रेस की भूमिका, लेखकों, लोगों का रवैया ये सारी बातें थीं।

, अब देखिये कौटिल्य का जो अर्थशास्त्र है वह राजनीति और अर्थशास्त्र का मिला-जुला रूप है।

 उन्होंने राजकाज चलाने को क्राफ्ट, कौशल के रूप में देखा कि राज ऐसे चलेगा, अर्थव्यवस्था का यह रूप होगा।

 वह जो परंपरा थी, वैसा कुछ हमने आज तक नहीं बनाया।

 समाज के संबंध में जो संस्थान विकसित होने चाहिए थे, वे नहीं हुए।

 हमनेे ज्ञान का विकास करके उसे आधुनिक रूप नहीं दिया।

 ज्ञान कोई रुकी हुई चीज नहीं है, आप लगातार विकास नहीं करेंगे तो पीछे छूटते जाएंगे।

 एशिया के साथ यह हुआ।

 एक समय उसने ज्ञान को बहुत बड़े पैमाने पर विकसित कर लिया था, लेकिन उसके बाद प्रकरिया रुक गई।

 पिछले एक हजार साल में एशिया में कुछ नहीं हुआ।

 पश्चिम ने पिछले पांच-छह सौ साल में कितनी तरक्की कर ली।

 पूरी दुनिया को कंट्रोल कर लिया।

 अब तो वे डिक्टेट करते हैं।

 जो कहते हैं हमें करना पड़ता है, क्योंकि सारा ज्ञान उनके पास है।

 इसमें परतंत्रता का उतना असर नहीं था,क्योंकि जो भारतीय चेतना थी उसमें मुस्लिम या ब्रिटिश शासकों का उतना असर नहीं गया।

 एक सीमा से आगे उन्होंने भी हस्तक्षेप नहीं किया, लेकिन जो ठहराव है वह आंतरिक किस्म का है।

 धर्म की प्रधानता के कारण चेतना को कुंद करने का काम हुआ।

 यदि बाहर से शासक आए भी तो ज्ञानवानों का काम था कि वे बताते कि कैसे इसका विरोध किया जाए, कैसे आगे बढ़ा जाए।

 वह सबकुछ नहीं हुआ।

, समाज की मामूली बातों से भी बहुत प्रेरणा मिल सकती है।

 छोटा-सा वाकया बताता हूं, जो बड़ा मजेदार है।

 ग्रेजुएशन में मेरे एक सहपाठी हुआ करते थे।

 वे पश्चिमी पंजाब (पाकिस्तान) से आए थे।

 पिताजी गुजर चुके थे और मां ही सबकुछ करती थी।

 उन्होंने उसे पढ़ाया-लिखाया।

 एक बार वे कहीं गए।

 घर में किसी चोर ने सेंध लगा दी सोना-चांदी सहित सब कुछ ले गया।

 मेरा दोस्त था, तो अफसोस था।

 मैंने उसकी माताजी से कहा, ‘माताजी, बहुत बुरा हुआ।

’ जवाब में उन्होंने क्या किया मालूम हैं।

 वे शादी से आई थीं तो घर में लड्‌डू थे।

 ले आईं और मुझसे बोलीं, ‘ले लड्‌डू खा।

 छोड़, जो गया सो गया।

 कौन चिंता करे।

’ इससे मैं बड़ा प्रभावित हुआ।

 जो हुआ वह गया, अब आगे देखना है।

, साहित्य की जहां तक बात है, हिंदी का मध्यवर्ग अपनी भाषा छोड़ रहा है।

 इससे भाषा का पतन हो रहा है।

 इसी का असर साहित्य पर भी है।

 ब्रेख्त ने कहा था कि कविता को समझने के लिए वैसी संवेदना और समझ होनी चाहिए।

 यह तो नहीं कह सकते कि यह सबका काम है, लेकिन हमें हिंदी को विकसित करना था।

 जब आपके पाठक का भाषाई स्तर पर पतन होगा तो लेखक के रूप मंे आपके लिए चुनौती नहीं रहेगी और लगातार स्तर गिरता रहेगा।

 भविष्य की सारी प्रतिभा अंग्रेजी में जा रही है।

 हिंदी अपवाद नहीं है, सारी भारतीय भाषाओं का यही हाल है।

 इससे समाज के बड़े हिस्से की ज्ञान के संवर्द्धन में कोई भूमिका नहीं रह गई है।

 सबसे बड़ी वजह तो यह है कि जो मनोरंजन उद्योग विकसित हुआ है उसका लक्ष्य लोएस्ट कॉमन डिनोमिनेटर पर है यानी बौद्धिक रूप से सबसे निचला वर्ग।

 ज्यादा से ज्यादा कमाना है तो बड़े वर्ग को लक्ष्य बनाना होगा।

 अब कोई नई चीज या क्राफ्ट विकसित करना लक्ष्य नहीं है।

, हमारा जो ठहराव है वह आंतरिक किस्म का है।

 धर्म की प्रधानता के कारण चेतना को कुंद करने का काम हुआ।

 यदि बाहर से शासक आए भी तो ज्ञानवानों का काम था कि वे बताते कि कैसे इसका विरोध किया जाए, कैसे आगे बढ़ा जाए।

,  ।

सौजन्य :- दैनिक भाष्कर ,२२.०२.२०१६,पंकज बिष्ट ,कथाकार,उपन्यासकार और ‘समयांतर’ के संपादक।

