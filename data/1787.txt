प्रत्यक्ष कर सुधार (बिजनेस स्टैंडर्ड)।

वित्त मंत्री अरुण जेटली को आगामी आम बजट 1 फरवरी को पेश करना है।

 इस दौरान उनके सामने कठिन चुनौती होगी।

 ऐसा इसलिए क्योंकि देश की अर्थव्यवस्था कई मोर्चों पर चुनौतियों से जूझ रही है।

 वित्त मंत्री को उन चुनौतियों से निपटने के लिए मूलभूत दिक्कतों पर ध्यान देना होगा।

 मई 2014 में सत्ता में आने के बाद से नरेंद्र मोदी के नेतृत्व वाली सरकार अर्थव्यवस्था में अहम बदलाव लाई है।

मुद्रास्फीति अब हमारी प्रमुख चिंता नहीं है परंतु आर्थिक वृद्घि एक तय दायरे में ही रही है।

 एक तिमाही को छोड़ दिया जाए तो आठ फीसदी से अधिक की विकास दर हासिल करने का लक्ष्य हम नहीं पा सके हैं।

 ऐसा इसलिए हुआ है क्योंकि भारतीय अर्थव्यवस्था सरकारी व्यय और निजी खपत पर टिकी हुई है।

 निर्यात और निजी निवेश के मोर्चे पर हमें कामयाबी नहीं मिली।

 निर्यात के मोर्चे पर तो खासी निराशा हाथ लगी।

 दिसंबर 2014 से मई 2016 के बीच भारतीय निर्यात ऋणात्मक रहा है, हालांकि इसके लिए काफी हद तक वैश्विक स्तर पर कमजोर मांग भी जिम्मेदार है।

, निजी निवेश में भी पिछली तीन तिमाहियों की तुलना में तेजी से कमी आई है।

 ऐसे में आश्चर्य नहीं कि भारतीय उद्योग जगत में क्षमता का 75 फीसदी भी बमुश्किल इस्तेमाल हो रहा है।

 अधिकांश बैंक फंसे हुए कर्ज से जूझ रहे हैं और तमाम कारोबारों में नकदी हद से ज्यादा है।

 इसके बावजूद अर्थव्यवस्था निरंतर सात फीसदी की विकास दर हासिल कर रही थी लेकिन रोजगार निर्माण को लेकर चिंता बनी रही।

 आठ नवंबर को सरकार ने देश की 86 फीसदी मुद्रा चलन से बाहर कर दी।

 इस कदम ने खपत को बुरी तरह प्रभावित किया।

 डर तो यह था कि मांग में कमी के चलते वृद्घि दर कुछ तिमाहियों के लिए लुढ़क सकती है।

, दूसरी ओर सरकार के राजस्व संग्रह पर भी इसका असर पडऩा लाजिमी था जो अंतत: सरकारी व्यय को प्रभावित करता।

 सौभाग्यवश ऐसा नहीं हुआ।

 बुधवार को जेटली ने कहा कि सरकार इस वर्ष प्रत्यक्ष और अप्रत्यक्ष कर के मामले में बजट अनुमान की तुलना में बेहतर राजस्व हासिल करेगी।

 बजट अनुमान में अप्रत्यक्ष कर में 10.8 फीसदी वृद्घि का अनुमान जताया गया था लेकिन अप्रैल से नवंबर तक यानी वित्त वर्ष पहले आठ महीनों के दौरान यह 26.2 फीसदी अधिक रहा।

, खासतौर पर उत्पाद कर संग्रह 12.15 फीसदी के अनुमान की तुलना में 43.5 फीसदी तक अधिक रहा।

 जबकि सेवा कर संग्रह 10 फीसदी के अनुमान की तुलना में 25.7 फीसदी अधिक रहा।

 सीमा शुल्क संग्रह जरूर अनुमान से कम रहा।

 प्रत्यक्ष कर के मोर्चे पर 19 दिसंबर तक शुद्घ बढ़ोतरी बजट लक्ष्य से अधिक थी।

 कॉर्पोरेट कर संग्रह लक्ष्य से पीछे रहा लेकिन व्यक्तिगत आय कर में 23.9 फीसदी की बढ़ोतरी दर्ज की गई।

 जबकि इसके लिए 18.1 फीसदी का लक्ष्य निर्धारित था।

, चूंकि सरकार के राजस्व लक्ष्य हासिल करने की पूरी संभावना है इसलिए जेटली को वर्ष 2015 के बजट में किए गए वादे पर लौटना होगा।

 उस वक्त उन्होंने कहा था कि वस्तु एवं सेवा कर के रूप में अप्रत्यक्ष कर सुधार के साथ-साथ प्रत्यक्ष कर व्यवस्था में बड़े बदलाव की आवश्यकता है।

 उन्होंने कहा था कि देश में कॉर्पोरेट कर की दर ज्यादा है।

 इसके बावजूद तमाम रियायतों के चलते प्रभावी संग्रहण कम है।

 अब वक्त आ गया है कि प्रत्यक्ष कर दरों में भी कटौती की जाए और हर तरह की रियायत समाप्त की जाए।

 ब्याज दरों में कमी के साथ यह कदम देश में विकास की गति को एक बार फिर बढ़ा सकता है।

, सौजन्य- बिजनेस स्टैंडर्ड।

