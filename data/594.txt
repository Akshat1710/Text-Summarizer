समझदारी भरा कदम (बिजनेस स्टैंडर्ड)।

भारतीय रिजर्व बैंक (आरबीआई) की वर्ष 2016-17 की छठी दोमाही मौद्रिक नीति ने अधिकांश लोगों को चौंका दिया होगा।

 इस बात को लेकर काफी उम्मीद जताई जा रही थी कि आरबीआई नीतिगत दरों में कम से कम 25 आधार अंक की कटौती अवश्य करेगा।

 बहरहाल केंद्रीय बैंक ने ऐसा कुछ भी नहीं किया।

 उसने नीतिगत रीपो दर को 6.25 फीसदी के स्तर पर बरकरार ही नहीं रखा बल्कि यह संकेत भी दिया कि मौद्रिक नीति संबंधी कदम अब अनुकूलन के बजाय तटस्थता की स्थिति में है।

 इस निर्णय में मौद्रिक नीति समिति के सभी छह सदस्यों की सहमति शामिल थी।

जो सावधानी बरती गई है वह सराहनीय है।

 एक ओर जहां अर्थव्यवस्था के वृहद आर्थिक संकेतक कोई जोखिम नहीं दिखा रहे हैं और केंद्रीय बजट में भी राजकोषीय घाटा नियंत्रण में नजर आ रहा है, वहीं कई ऐसे प्रश्न हैं जो भविष्य से संबंधित हैं और जिनको निश्चित तौर पर उठाया जाना चाहिए।

 आरबीआई ने निकट भविष्य में मुद्रास्फीति और वृद्घि के मोर्चे पर तमाम महत्त्वपूर्ण अनिश्चितताओं की बात की जो सही भी है।

 उदाहरण के लिए कच्चे तेल की कीमतों में इजाफा और सातवें वेतन आयोग के लागू होने का प्रभाव।

 आरबीआई अब केंद्र के साथ एक सहमति के साथ काम कर रहा है।

 वह पूरी तरह खुदरा महंगाई को निशाना बना रहा है।

 उसका यह आकलन एकदम सही है कि गैर ईंधन और गैर खाद्य महंगाई में लगातार इजाफा हो रहा है।

 बावजूद इसके कि समग्र मुद्रास्फीति दर गिरी है।

 इससे यह संकेत मिलता है कि मुद्रास्फीति संबंधी अनुमान आरबीआई के सहजता स्तर से कहीं अधिक ऊंचे हैं।

 ऐसे में लागत के मोर्चे पर किसी भी तरह की गतिविधि का कीमतों पर बुरा असर पड़ सकता है।

 अगर ऐसा हुआ तो केंद्रीय बैंक अपने 4 प्रतिशत के घोषित मुद्रास्फीति लक्ष्य से पीछे रह जाएगा।

 इस संदर्भ में देखें तो आरबीआई द्वारा दरों में कटौती का अनुमान कुछ ज्यादा ही आशावादी था।

, दरों में कटौती के अधिकांश अनुमान इसलिए लगाए गए क्योंकि निजी निवेश लगातार कमजोर बना हुआ है।

 इसके अलावा उद्योग जगत को ऋण मिलना भी तेजी से कम हुआ है।

 आरबीआई ने इस समस्या को चिह्निïत भी किया।

 बहरहाल उसने बाद में यह दलील दी कि ऐसा भी नहीं है कि दरें ही बाधा बनी हुई हैं।

 उसने कहा कि नीतिगत दरों का बैंकों की ऋण दर पर समयबद्घ प्रभाव तभी नजर आएगा जब बैंक अपने फंसे हुए कर्ज की समस्या को निपटाने का प्रयास करेंगे।

 इसके अलावा बैंकों को पुनर्पूंजीकरण के मोर्चे पर अधिक सुरक्षा और आश्वस्ति प्रदान करने की आवश्यकता है।

 यह बात केवल एक सुझाव मात्र प्रतीत होती है कि आरबीआई की दृष्टिï में मौद्रिक नीति का प्रयोग वृद्घि में नई जान फूंकने में नहीं किया जा सकता है।

 यहां तक कि नोटबंदी के कारण मांग में कमी की स्थिति में भी नहीं।

 ऐसा इसलिए क्योंकि पारेषण की व्यवस्था ठीक नहीं है।

 निवेश में सुधार के लिए सरकार को बैंकों की समस्या को अधिक तवज्जो देते हुए हल करना चाहिए।

, आरबीआई नोटबंदी के झटके से वापसी को लेकर आशावादी रहा है।

 हालांकि उसने कुछ क्षेत्रों पर इसके असर को कम करके आंकने भी कोशिश नहीं की।

 अनुमानों के मुताबिक इस वर्ष वृद्घि दर 6.9 फीसदी तथा अगले वर्ष 7.4 फीसदी रहेगी।

 इस बीच खबर आई है कि 20 फरवरी से साप्ताहिक नकद निकासी की सीमा 50,000 रुपये तक कर दी जाएगी और 13 मार्च के बाद उसे पूरी तरह समाप्त कर दिया जाएगा।

 इससे पता चलता है कि नोटबंदी का असर अपेक्षाकृत समाप्त हो रहा है।

 यह अच्छी बात है।

 परंतु अर्थव्यवस्था की मूल समस्याएं बरकरार हैं और सरकार को उनसे जूझना ही होगा।

सौजन्य- बिजनेस स्टैंडर्ड।

