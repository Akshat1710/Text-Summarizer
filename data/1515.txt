सीरीज हार का गम हुआ कम (राष्ट्रीय  सहारा )।

टीम इंडिया भले ही आस्ट्रेलिया से वनडे सीरीज 1-4 से हार गई।

 लेकिन आखिरी वनडे अंतरराष्ट्रीय मैच शानदार ढंग से छह विकेट से जीतने पर टीम ही नहीं टीम के अधिकांश प्रशंसक संतुष्ट नजर आ रहे हैं।

 वजह टीम इंडिया इस सीरीज में अच्छा खेलकर हारी है।

 भाग्य थोड़ा सा भारत के पक्ष में होता तो सीरीज का परिणाम 2-3 हो सकता था और इससे सीरीज एकतरफा के बजाय संघर्ष पूर्ण दिखने लगती।

 भारतीय बल्लेबाजों ने तो आस्ट्रेलियाई बल्लेबाों को लगभग बराबरी से टक्कर दी।

 लेकिन हमारे आक्रमण ने एकदम से थुका दिया और उनकी वजह से ही भारतीय टीम सीरीज हारी है।

 हां, इतना जरूर है कि आस्ट्रेलिया में 331 रन का लक्ष्य पाकर जीत हासिल करने वाली पहली विदेशी टीम बनने ने सीरीज हार के गम को कम जरूर किया है।

 इस जीत से टीम इंडिया का तीन मैचों की टी-20 सीरीज के लिए मनोबल जरूर बढ़ा है।

 वैसे भी क्रि केट का अब फोकस टी-20 ही रहना है क्योंकि दो माह बाद ही भारत में टी-20 विश्व कप का आयोजन होना है।

, भारत यदि यह सीरीज जीतता है तो उसकी विश्व कप की तैयारियों को पंख लग सकेंगे।

इस सीरीज के साथ ही महेंद्र सिंह धोनी लगातार तीसरी वनडे सीरीज हार गए हैं।

 अब सवाल यह उठ रहा है कि क्या टीम इंडिया को नया कप्तान देने का समय आ गया है।

 धोनी न तो टीम को जीत दिला पा रहे हैं और ना ही उनके बल्ले से रन निकल पा रहे हैं।

 यह सही है कि महेंद्र सिंह धोनी सिडनी की जीत में विकेट पर डटे रहे और आखिरी ओवर में छक्का मारने से उन्होंने मैच को भारत के पक्ष में मोड़ा।

 लेकिन यही भी सच है कि वह लगातार अपनेशॉट को समय नहीं दे पा रहे थे और इस कारण ही मैच फंसा।

 अगर सही गति से रन बनते रहते तो शायद मैच फंसता ही नहीं।

 यह सच है कि एक समय के बेस्ट फिनिशर माने जाने वाले धोनी अब बल्लेबाजी की चमक को खो बैठे हैं।

 वह पिछले एक साल में खेले 23 मैचों में 39.58 के औसत से 673 रन ही बना सके हैं।

 इस सीरीज में तो धोनी के बल्ले से 86 रन ही निकल सके।

, आस्ट्रेलिया के पूर्व कप्तान इयन चैपल कहते हैं कि भारत को अब एक नए कप्तान और नए विचारों और इरादों की जरूरत है।

 चैपल की बात दमदार नजर आती है।

 असल में धोनी अब टीम से न तो सर्वश्रेष्ठ प्रदर्शन करा पा रहे हैं और ना ही खुद अपना बेस्ट दे पा रहे हैं।

 वहीं विराट के कमान संभालते ही इसी टीम की बॉडी लैंग्वेज एकदम से बदल जाती है।

 यह बात हम दक्षिण अफ्रीका के खिलाफ टेस्ट सीरीज में देख चुके हैं।

 भारत की सिडनी में आस्ट्रेलिया पर जीत में मनीष पांडे के रूप में एक शानदार फिनिशर मिल गया है।

 मनीष ने घरेलू क्रि केट में पिछले कई सालों से लोहा मनवाया है।

 लेकिन लगातार भारतीय टीम चयन में अनदेखी होने पर उन्होंने यह कहना शुरू कर दिया था, . .टीम में चुनने के लिए अब और क्या करना होगा।

. .इस दौरे पर पहले दो मैच में खेलने के बाद साफ ही था कि मनीष को अब मौका मिलने की कोई उम्मीद नहीं बची।

 यह मनीष का सौभाग्य ही था कि आखिरी वनडे से पहले अजिंक्य रहाणो के चोटिल होने पर मनीष को एक और मौका दिया गया।

 इस मौके को मनीष ने जिस तरह से भारत की जीत में शतक जमाकर भुनाया है, उससे तो यही लगता है कि आने वाले दिनों में मनीष टीम योजना का हिस्सा नजर आएंगे।

 भारत के सीरीज हारने में कमजोर गेंदबाजी आक्रमण की अहम भूमिका रही है।

, भारतीय पेस आक्रमण कभी भी क्लब स्तर से ऊपर का नजर नहीं आया।

 ईशांत शर्मा और उमेश यादव दोनों ही आस्ट्रेलिया में खेलने का खासा अनुभव रखते हैं।

 इसलिए उम्मीद की जा रही थी कि वह इस सीरीज में अच्छी गेंदबाजी करके टीम की सफलता में अहम भूमिका निभाएंगे।

 लेकिन दोनों ने ही क्रमश: 215 रन पर नौ और 345 रन पर सात विकेट ही ले सके।

 जहां तक देश के स्टार स्पिनर रविचंद्रन अश्विन की बात है तो उन्हें टीम प्रबंधन ने पहले दो मैच में 128 रन पर दो विकेट लेने के बाद खिलाया ही नहीं ।

 टीम प्रबंधन ने अश्विन के बजाय रविंद्र जडेजा पर भरोसा किया।

 लेकिन वह भी प्रभावित करने में असफल रहे।

 वह 257 रन देकर तीन ही विकेट ले सके।

 इसी तरह गुरकीरत और ऋषि धवन दोनों ही बल्लेबाजी और गेंदबाजी दोनों में प्रभावित नहीं कर सके।

 जहां तक बात बरिंदर सरां की है तो उन्हें अनुभव दिलाकर तैयार किया जा सकता है।

 अश्विन को अपनी गेंदबाजी में इस तरह से सुधार करना चाहिए कि वह प्रसन्ना, बेंकटराघवन, अनिल कुंबले की तरह विदेशी विकेट पर भी झंडे गाड़ सकें।

 ऐसा करने पर ही वह दुनिया के बेस्ट ऑफ स्पिनर कहला पाएंगे।

 इस दौरे पर किसी गेंदबाज ने सबसे ज्यादा प्रभावित किया तो वह हैं गुजरात के पेस गेंदबाज जसप्रीत बुमराह।

 यह गेंदबाज भाग्य के सहारे आखिरी वनडे मैच खेल गया और उसने कॅरियर के पहले ही मैच में 40 रन देकर कप्तान स्टीव स्मिथ और फॉकनर के विकेट निकालकर दिखा दिया कि आने वाले समय में वह टीम के आक्रमण का प्रमुख अंग हो सकते हैं।

, बुमराह असल में चोटिल मोहम्मद शमी की जगह टी-20 टीम में शामिल किए गए थे।

 वह 18 जनवरी को मुंबई में झारखंड के खिलाफ टी-20 मैच खेल हे थे।

 पर भाग्य ने उनका वनडे कॅरियर शुरू कर दिया।

 असल में हुआ यह है कि वह हरभजन सिंह, आशीष नेहरा और युवराज के साथ टी-20 टीम में शामिल होने आस्ट्रेलिया गए।

 बीसीसीआई ने बुमराह को पांचवें वनडे मैच के आयोजन स्थल सिडनी भिजवा दिया।

 उसी समय भुवनेश्वर कुमार के हाथ के अंगूठे में फ्रैक्चर होने की बात सामने आने पर टीम प्रबंधन ने बुमराह को मौका देने का फैसला किया और इस फैसले ने बुमराह की तकदीर बदल दी।

 वैसे बुमराह के बारे में धोनी जानते थे क्योंकि वह उन्हें सैयद मुश्ताक अली वनडे मैच में यार्कर पर बोल्ड कर चुके थे।

 इससे सवाल उठता है कि हमारे चयनकर्ताओं की पूरी तरह से फिट न रहने वाले शमी और भुवनेश्वर पर तो निगाह चली जाती है, लेकिन बुमराह जैसे गेंदबाज कैसे छूट जाते हैं।

 भारतीय टीम में हरभजन सिंह, युवराज और आशीष नेहरा के टीम में शामिल होने से टी-20 मैचों के लिए अटैक निश्चित तौर पर मजबूत हुआ है।

 इसके अलावा बुमराह पहले ही प्रभावित कर चुके हैं।

 बल्लेबाजी में रोहित शर्मा, विराट कोहली के धमाके के अलावा शिखर धवन भी अच्छी रंगत में हैं।

 पर इस सीरीज के लिए आखिरी वनडे के मैन आफ द मैच मनीष पांडे का न होना हैरत में डालने वाली बात है।

 वैसे भी मनीष पांडे टी-20 के जबर्दस्त खिलाड़ी हैं और यह बात वह कई बार आईपीएल में साबित कर चुके हैं।

 चयनकर्ताओं को अपनी गलती को सुधारने की जरूरत है।

 हां, इतना जरूर है कि भारत टी-20 मैचों में वनडे से बेहतर प्रदर्शन कर सकता है।

,  , सौजन्य :-राष्ट्रीय  सहारा   ,25.01.2016,मनोज चतुव्रेदी ( वरिष्ठ खेल पत्रकार हैं)।

