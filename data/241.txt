व्यक्तिगत संघर्ष की जगह नहीं संसद (दैनिक जागरण )।

बदले के खयाल का भारतीय कल्पना में हमेशा विशेष स्थान रहा है : वे सारी हिंदी फिल्में याद करें, जो बदले या हिसाब चुकता करने के खयाल पर केंद्रित रही हैं।

 भारतीय राजनीति ने भी ‘बदले’ या जैसे को तैसा की राजनीति का अपना संस्करण पेश किया है।

 इसकी कुछ छटा इन दिनों कांग्रेस द्वारा संसद ठप करने में नज़र रही है।

 कांग्रेस के मुताबिक उसने यह फैसला नरेंद्र मोदी सरकार की प्रतिशोध की राजनीति के खिलाफ लिया है, जो सरकार ने विरोधियों, खासतौर पर गांधी परिवार के खिलाफ चला रखी है।

 कांग्रेस का कहना है : जब हम सत्ता में थे तो भाजपा ने संसद चलने नहीं दी, हमें वैसा ही जवाब देने का पूरा अधिकार है।

पीआरएस लेजिस्लेेचर रिसर्च के आंकड़े बताते हैं कि यूपीए-2 के सत्ता में रहते 15वीं लोकसभा में उत्पादक अवधि सिर्फ 61 फीसदी रही।

 प्रश्न-काल का 60 फीसदी समय बर्बाद हुआ और 328 में से सिर्फ 179 विधेयक पारित हुए, जो 50 वर्षों में सबसे खराब रिकॉर्ड रहा।

 कुछ व्यवधान तो पूरी तरह टाले जा सकते थे।

 मसलन, पूरा शीतकालीन सत्र भाजपा की इस मांग के कारण बर्बाद हो गया कि 2 जी घोटाले की जांच के लिए संयुक्त संसदीय समिति गठित की जाए, जबकि सुप्रीम कोर्ट की निगरानी में जांच पहले से ही चल रही थी।

 अब लगता है कि कांग्रेस ने जैसे को तैसा का जवाब देने की ठान ली है।

 यदि संसद का मानसून सत्र सुषमा स्वराज और वसंुधरा राजे के इस्तीफे की मांग पर बर्बाद हुआ तो शीतकालीन सत्र भी उसी दिशा में बढ़ रहा है।

, संसद में बाबासाहेब आंबेडकर को रस्मी श्रद्धांजलि अर्पित करने और अच्छी बहस के साथ संविधान दिवस मनाने के बाद विधायिका को परेशान करने वाले चिरपरिचित दृश्य लौट आएं।

 कांग्रेस जनरल वीके सिंह की दलित विरोधी टिप्पणियों के खिलाफ उनका इस्तीफा चाहती है।

 अब यह सही है कि जनरल साहब की जबान बेकाबू हो जाती है (वहीं थे, जिन्होंने पत्रकारों के लिए अपमानजनक शब्द ‘प्रेस्टीट्यूट’ का इस्तेमाल किया था), लेकिन ऐसी टिप्पणी के लिए उनका इस्तीफा मांगना, जो अनुचित हो सकती हैं, लेकिन दुर्भावनापूर्ण नहीं थी, मुद्‌दे को बेवजह खींचना है।

 इससे भी अजीब तो कांग्रेस का यह रुख है कि नेशनल हेराल्ड मामले में सोनिया राहुल गांधी को पेशी पर बुलाने के फैसले की पुष्टि का हाईकोर्ट का आदेश, राजनीतिक प्रतिशोध की कार्रवाई है, जिसका जवाब संसद ठप करके दिया जाना चाहिए।

, एक क्षण के लिए मान लेते हैं कि गांधी परिवार के सदस्यों के खिलाफ मामला प्रतिशोध की भावना रखने वाले उनके लंबे समय के शत्रु डॉ. सुब्रह्मण्यम स्वामी की दुर्भावना से प्रेरित है और मामले में अापराधिकता के कोई सबूत भी नहीं है पर क्या मामले का निर्णय संसद की बजाय कोर्ट में नहीं होना चाहिए।

 न्यायिक लड़ाई को राजनीतिक उठापटक के साथ मिलाकर कांग्रेस ने जनमानस में गलत धारणा बनने का जोखिम मोल लिया है।

 आम नागरिक को लगेगा कि गांधी परिवार खुद को कानून से ऊपर समझता है या कोई बात है, जिसे यह छिपाना चाहता है।

 अन्य किसी भी व्यक्ति की तरह कांग्रेस को अपने कानूनी विकल्प आजमाने का पूरा अधिकार है, लेकिन कम से कम नैतिक रूप से इसे कोई हक नहीं है कि जवाबी कार्रवाई में यह संसद का हथियार की तरह इस्तेमाल करे।

, बात सिर्फ विलंबित सामान सेवा कर (जीएसटी) कानून को पारित करने की नहीं है, जो हो सकता है संकट में पड़े बिज़नेस माहौल को कुछ राहत दे, असली बात संसदीय संस्था को पटरी पर लाने की है।

 मानसून सत्र में हमने सत्तारूढ़ और विपक्षी सांसदों को हास्यास्पद रूप से सड़क पर एक-दूसरे का विरोध करते देखा था।

 संसद में मुद्‌दों पर बहस करने की बजाय सांसद यह सब सड़कों या टेलीविजन स्टूडियो में कर रहे थे।

 वैमनस्य का स्तर इतना ज्यादा है कि दोनों एक-दूसरे को प्रतिद्वंद्वी की बजाय शत्रु समझते हैं।

 खेद है कि तो प्रधानमंत्री और गांधी परिवार के नेतृत्व ने सतत लड़ने की मुद्रा को खत्म करने के लिए दखल देने का कोई प्रयास किया।

 संसद के प्रति मोदी का बेचैन करने वाला रवैया वैसा ही है, जसा गुजरात विधानसभा के प्रति था : बहुत कम उपस्थिति अौर मुश्किल से ही किसी बहस में भागीदारी।

 तुलनात्मक रूप से छोटी विधानसभा में एकांगी रवैया रखने के बाद भी वे बच निकले, लेकिन कम से कम पांच मुख्यमंत्री और दो पूर्व प्रधानमंत्रियों वाली संसद में यह गतिरोध का नुस्खा है।

, ऐसा लगता है कि गांधी परिवार के सदस्य भी मोदी को सदन के स्वाभाविक नेता के रूप में स्वीकार करने को राजी नहीं हंै।

 उन्हें अब भी 2002 की गुजरात हिंसा के लेंस से देखा जाता है।

 नफरत की कगार तक पहुंच चुका परस्पर असम्मान का मतलब है कि संवाद की गुंजाइश का सिकुड़ना।

 मसलन, जब प्रधानमंत्री भारत-अफ्रीका शिखर सम्मेलन के औपचारिक भोज पर सोनिया को आमंत्रित नहीं करते और नतीजे में कांग्रेस के सारे पदाधिकारी आयोजन का बहिष्कार कर देते हैं तो यह चिंता में डालने वाला संकेत है।

 दोनों पक्षों में गहराई में पैठे द्वेष को लोकतांत्रिक व्यवस्था की सद्‌भावनाओं को खत्म करने नहीं दिया जा सकता।

 शीतकालीन सत्र की शुरुआत में जब प्रधानमंत्री ने सोनिया गांधी और उनके पूर्ववर्ती डॉ. मनमोहन सिंह को चाय पर आमंत्रित किया तो कुछ उम्मीद जगी थी कि यह ‘चाय पर चर्चा’ नई शुरुआत होगी।

 शायद बिहार चुनाव की हार से सबक लेकर या कानून पारित करने के अपने एजेंडे पर आगे बढ़ने को बेताब मोदी अपनी एकाधिकारवादी भंगिमा छोड़कर विपक्ष के साथ मिलकर काम करने को तैयार दिखाई दिए।

, हालांकि, कांग्रेस ने पर्याप्त प्रतिसाद नहीं दिया।

 पार्टी का एक तबका यह मानता है कि प्रधानमंत्री की पहल को ठुकराकर वे अंतत: उनकी सरकार को दुर्बल बना देंगे।

 इसमें राजनीतिक दृष्टि-दोष की गंध आती है।

 संसदीय गतिरोध को अपने अाप में लक्ष्य बनाकर नहीं बल्कि बिहार जैसी रणभूमि में मोदी को चुनौती दी जानी चाहिए।

 और यदि कांग्रेस को यकीन है कि मोदी सरकार उनके नेतृत्व को जेल भेजना चाहती है, तो यह भी एक ऐसी चुनौती है, जिसका उन्हें सीधे मुकाबला करना होगा।

 भुजाएं फड़काकर नहीं बल्कि आरोपों का तर्कसंगत खंडन करके ऐसा करना होगा।

 यदि संसद ‘असहिष्णुता’ पर बहस कर सकती है तो वह प्रतिशोध की राजनीति पर भी बहस क्यों नहीं करती।

, पुनश्च: सोनियागांधी ने चुनौती देते हुए कहा कि वे ‘इंदिरा गांधी की बहू हैं और किसी से डरती नहीं हैं।

’ उनकी सास ने भी 1980 की शानदार वापसी की पटकथा में इसी तरह की संघर्ष की भाषा का इस्तेमाल किया था।

 कड़े शब्द पार्टी कार्यकर्ताओं को लामबंद कर सकते हैं, लेकिन क्या इससे कानून से ऊपर होने का अधिकार मिल जाता है।

,  , सौजन्य :- दैनिक जागरण  ,11.12.2015,राजदीप सरदेसाई (वरिष्ठपत्रकार )।

