अपनी ही करनी से हारी बीजेपी (नवभारत टाइम्स : Editorial)।

 =": #0000;"मोदी राज में मध्यवर्ग को कुछ लाभ जरूर हुआ पर गरीबों की मुसीबतें बढ़ गईं।

, बिहार का चुनाव परिणाम आने के तत्काल बाद केंद्र सरकार ने जो फैसले किए, उससे यही लगता है कि उसने अपनी करारी हार से कोई सबक नहीं लिया।

 चुनाव के बाद शेयर मार्केट को संभालने के लिए एनडीए सरकार ने तमाम नए क्षेत्रों में विदेशी निवेश की छूट को मंजूरी दे दी।

 इस तरह उसने फिर वही कदम उठा लिए, जिन्होंने राज्य में उसकी हार पक्की कर दी थी।

 गौरतलब है कि एनडीए ने 2004 के चुनाव में जबर्दस्त शिकस्त खाई थी।

 उस सरकार ने कम से कम तीन अहम उपलब्धियां हासिल की थीं।

 भारत को परमाणु शक्ति बनाया था, करगिल युद्ध जीता था, और गोल्डन क्वाड्रिलैटरल की महत्वाकांक्षी योजना को मूर्त रूप दिया था।

 मगर एनडीए हारा, क्योंकि इन योजनाओं में आम आदमी के लिए कुछ नहीं था।

, परहेज और बेहतरी, सोनिया गांधी ने आम आदमी का मुद्दा उठाया और एनडीए को हरा दिया।

 2009 में यूपीए ने फिर चुनाव जीता, जिसका श्रेय किसानों की ऋण माफी तथा मनरेगा को जाता है।

 ये दोनों कदम स्पष्ट रूप से विकास के अजेंडे के विपरीत थे।

, ऋण माफी से सरकार पर वित्तीय बोझ बढ़ा और हाइवे आदि में हो सकने वाले निवेश में कटौती हुई।

 मनरेगा से आम आदमी की दिहाड़ी में वृद्धि हुई।

 शहरी उद्यमियों तथा बड़े किसानों के लिए श्रमिक महंगे हो गए।

 फिर भी यूपीए के शासन काल में हमारी ग्रोथ रेट अच्छी रही।

 इसका कारण यह था कि ऋण माफी तथा मनरेगा ने आम आदमी की क्रय शक्ति बढ़ाई, बाजार में मांग बढ़ी और ग्रोथ हुई।

 जिस तरह परहेज करने से स्वास्थ में सुधार होता है, उसी प्रकार अमीरों द्वारा ऊंची प्रॉफिट से परहेज करने से अमीरों की ही आय में वृद्धि हुई थी।

, पिछले वर्ष लोकसभा चुनावों में एनडीए ने पुनः ग्रोथ के सपने को परोसा।

 अच्छे शासन, काले धन की वापसी, रोजगार सृजन आदि के वादों पर भरोसा करके जनता ने दस साल बाद दोबारा उसे सत्ता में बिठाया।

 लेकिन पिछले डेढ़ वर्षों में ही यह सपना चकनाचूर हो गया है।

 जमीनी स्तर पर भ्रष्टाचार में कोई अंतर नहीं आया है।

 चूंकि सरकार को पीएमओ के आईएएस अधिकारी चला रहे है, जिनके डीएनए में नौकरशाही के हितों को बढ़ाना ही भरा है, लिहाजा काले धन की वापसी तो दूर, धन के बाहर जाने की गति में तेजी आई है।

, प्रधानमंत्री ने खुद आश्चर्य जताया है कि भारतीय उद्यमी देश में निवेश करने के स्थान पर विदेशों में निवेश कर रहे हैं।

 यानी देश की पूंजी बाहर जा रही है।

 मध्यवर्ग के लिए रोजगार सृजन में कुछ गति अवश्य आई है पर आम आदमी की दिहाड़ी अपनी जगह टिकी हुई है।

 बल्कि महंगाई की मार से आम आदमी की क्रय शक्ति घटी है।

 एनडीए द्वारा जिन कदमों को जनहितकारी बताया जा रहा है, वे भी वास्तव में जनविरोधी हैं।

 जन धन योजना के माध्यम से आम आदमी की बचत को बड़े उद्यमियों को उपलब्ध कराया जा रहा है।

 गुड्स एंड सर्विस टैक्स के माध्यम से छोटे उद्योगों को वर्तमान में मिलने वाली टैक्स छूट को समाप्त करने की योजना है।

 पिछले डेढ़ साल की इस परफॉरमेंस के आधार पर ही बिहार की जनता ने एनडीए के विरोध में अपना फैसला सुनाया।

, कहा जा रहा है कि लालू-नीतीश के गठबंधन ने यादव-मुस्लिम वोट का ध्रुवीकरण किया है।

 लेकिन मुस्लिम वोट कभी भी एनडीए के साथ नहीं था।

 फिर भी स्वीकार करना होगा कि लालू-नीतीश के जोड़े ने संपूर्ण यादव वोट को महागठबंधन के पाले में खड़ा कर दिया।

 यादव वोट का यह परिवर्तन मुख्यतः नीतीश के डिवेलपमेंट अजेंडा के आधार पर हुआ है।

 मोहन भागवत के रिजर्वेशन संबंधी बयान ने आग में घी का काम किया हो सकता है, पर आग तो एनडीए के डिवेलपमेंट अजेंडे की असफलता ने ही लगाई थी।

, एनडीए की पराजय का दूसरा कारण पुराने नेतृत्व की अनदेखी बताया जा रहा है।

 लालकृष्ण आडवाणी, मुरली मनोहर जोशी और यशवंत सिन्हा ने एक पत्र लिखकर अपनी भड़ास निकाली है और बिहार चुनाव में पार्टी का नेतृत्व करने वाले लोगों को अलग रखकर हार की समीक्षा करने को कहा है।

 पर इन महानुभावों से पूछा जाना चाहिए कि 2004 में इनके नेतृत्व में लड़े गए चुनाव में एनडीए की हार क्यों हुई थी 2004 में यूपीए के आम आदमी के डिवेलपमेंट अजेंडे के सामने इनकी उपस्थिति निष्प्रभावी हो गई थी।

 इससे संकेत मिलता है कि बिहार मे नीतीश कुमार के विकास के अजेंडे के सामने भी इनकी मौजूदगी बेअसर रहती।

 वास्तव में 2004 की एनडीए की हार इनके द्वारा लागू की गई नीतियों के कारण ही हुई थी।

, बिहार में हार का तीसरा कारण एनडीए का एंटी-मुस्लिम अजेंडा बताया जा रहा है।

 बीफ, दरभंगा मॉड्यूल तथा पाकिस्तान के बयानों ने एनडीए के इस मूल भाव को प्रत्यक्ष कर दिया है।

 लेकिन इस भाव के उजागर होने से अंतर पड़ा होगा, इसकी संभावना कम ही है।

 एनडीए को मुस्लिम वोट न पहले मिलने थे, न ही इन बयानों के बाद मिले।

, रोग ही उपचार, दरअसल एनडीए ने 2004 की हार से भी कोई सबक नहीं लिया था।

 आज भी वह मंथन करने को तैयार नहीं है।

 मोदी सरकार विदेशी निवेश से पैदा हुए रोग का उपचार विदेशी निवेश को ही और बढ़ावा देकर कर रही है।

 सरकार की पॉलिसी बड़े उद्योगों तथा बहुराष्ट्रीय कंपनियों द्वारा निर्धारित की जा रही हैं।

 इन लोगों की गाड़ी को प्रधानमंत्री पूर्ण निष्ठा एवं ईमानदारी से चला रहे है।

 मुसाफिर को जाना मुंबई है, पीएम उसे ईमानदारी से कोलकाता ले जा रहे है।

 इस तरह वे गाड़ी कब तक खींच पाएंगे, यह समय बताएगा।

-भरत झुनझुनवाला।

सौजन्य :- नवभारत टाइम्स , 18.11.2015।

