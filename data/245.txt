बना रहे विपक्ष (बिजनेस स्टैंडर्ड)।

विमुद्रीकरण या नोटबंदी को लेकर प्रधानमंत्री नरेंद्र मोदी ने एक बार फिर भारतीय जनता पार्टी और विपक्षी दलों के बीच बहस का सूत्रपात करते हुए भाजपा के लिए बढ़त का रास्ता खोला है।

 विमुद्रीकरण का विरोध करने के लिए जिस खामोश तरीके को अपनाया गया वह भी यही दिखाता है कि इसे लेकर काले धन के खात्मे और प्रगति का जो तर्क बुना गया था वह खासा प्रभावी साबित हुआ।

 ये दोनों ऐसे मुद्दे हैं जिनका शायद ही कोई विरोध करेगा।

इस दृष्टि से देखा जाए तो यह स्पष्ट नहीं है कि आखिर क्यों प्रधानमंत्री समेत तमाम भाजपा नेता इसका इस्तेमाल ऐसे चाबुक के तौर पर कर रहे थे जिसकी मदद से न केवल विपक्षी दलों बल्कि संपूर्ण विपक्ष को ही खारिज कर दिया गया।

 हाल में दिए गए एक के बाद एक भाषणों में मोदी ने कहा कि जो भी विमुद्रीकरण का विरोध कर रहा है वह काले धन का राजनीतिक पुजारी है।

 यह अपने आप में कोई नई दलील नहीं है।

 प्रधानमंत्री ने विमुद्रीकरण की कवायद के शुरुआत में यानी नवंबर में ही कह दिया था कि अगर विपक्ष को तैयारी के लिए 72 घंटों का वक्त दिया जाता तो वह उनकी तारीफ कर रहा होता।

, वह साफतौर पर यही कह रहे थे कि विमुद्रीकरण का विरोध करने वाले सभी लोग काला धन रखने वाले और उससे लाभ लेने वाले लोग हैं।

 किसी नेता के लिए ऐसा बयान देना ठीक नहीं है।

 यह खतरनाक है।

 इसके निहितार्थ यहां तक जाते हैं कि जो लोग सरकार से या उसकी राजनीति से या किसी खास नीति तक से सहमत नहीं हैं वे अनिवार्य तौर पर राष्ट्र विरोधी हैं।

 महाराष्ट्र के मुख्यमंत्री देवेंद्र फडणवीस ने तो खुलकर कहा था कि विमुद्रीकरण का विरोध करने वाले दरअसल राष्ट्र विरोधी लोग हैं।

, किसी सत्ताधारी दल का असहमत लोगों के प्रति खासकर संसदीय विपक्ष की असहमति के प्रति यह रवैया अलोकतांत्रिक है।

 विपक्ष का काम ही है सरकार को जवाबदेह ठहराना।

 ऐसे में देश की सबसे बड़ी नीतिगत कवायदों में से एक की अवधारणा और उसके क्रियान्वयन पर प्रश्न उठाना कतई गलत नहीं है।

 इसे राष्ट्रविरोधी नहीं कहा जा सकता।

 प्रधानमंत्री को भी पूरे विपक्ष को यह कहकर खारिज नहीं कर देना चाहिए कि वह पूरी तरह काले धन की रक्षा के लिए ही प्रतिबद्ध है।

 विपक्ष की दलीलों से असहमत होने में कोई दिक्कत नहीं।

 यह कहना भी ठीक है कि वे देश की जरूरतों को पूरी तरह समझ नहीं पा रहे हैं लेकिन विमुद्रीकरण जैसे नीतिगत मुद्दे को विपक्षी नजरिया रखने वाले हर शख्स की मंशा पर शक करने या उस पर हमला करने का हथियार नहीं बनाना चाहिए।

, शायद सत्ताधारी दल के सदस्य यह दलील दें कि देश में ऐसी ही राजनीति चली आ रही है और चुनाव अभियान करीब होने पर विपक्षी के बारे में ऐसी बातें निकल ही जाती हैं।

 लेकिन यह बात जो कुछ घट रहा है, उससे मेल नहीं खाती।

 दरअसल समूचे राजनीतिक या अन्य विपक्ष को नकारने का अभियान सा चल रहा है।

 लोकतंत्र और सार्वजनिक जीवन में काम करने के लिए सकारात्मक आस्था आवश्यक है।

 अगर निजी तौर पर कुछ राजनेता गलत भी हैं, अगर उनमें से कुछ की मंशा को लेकर शक भी है तो भी सकारात्मक आस्था के साथ ही लोकतांत्रिक चर्चा संभव है।

 ऐसी जीवंत चर्चाओं के बिना न केवल लोकतंत्र सीमित होगा बल्कि सरकार को भी उचित प्रतिपुष्टिï हासिल नहीं होगी।

 न ही उसे जनता के लिए लाभकारी नीतियां बनाने को लेकर जरूरी राजनीतिक प्रोत्साहन हासिल होगा।

 मोदी और उनके दल को राष्ट्र हित को लेकर अपनी सोच पर पुनर्विचार करना चाहिए।

, सौजन्य- बिजनेस स्टैंडर्ड।

