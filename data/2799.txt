सम-विषम फामरूला के सबक (राष्ट्रीय सहारा )।

दिल्ली में प्रयोग तौर पर लागू किये गये सम-विषम फॉर्मूले का मोटे तौर पर स्वागत हुआ है।

 इस मसले पर बहस की गुंजाइश है कि सम-विषम फॉर्मूले के कारण दिल्ली की प्रदूषित हवा साफ हुई या नहीं।

 नहीं हुई तो उसके क्या कारण रहे, आदि।

 लेकिन सड़कों पर भीड़-भड़क्का कम करने में यह योजना निश्चित रूप से सफल साबित हुई है।

 शायद यह पहला मौका है कि जब दिल्ली की जनता की तरफ से आवाज उठ रही है कि इस योजना को आगे भी जारी रखा जाना चाहिए।

 इस योजना के बहाने तेजी से विकास कर रहे हमारे में देश के सामने अनेक ज्वलंत मुद्दे भी खड़े कर दिये हैं।

 क्या हमें अनियंत्रित विकास चाहिए, जो बाद में विकराल समस्या का रूप धारण कर लेगा या नियंत्रित विकास चाहिए जो बाद भी सुखद अनुभूति देगा।

 दरअसल, भारत में भी पहली बार किसी शहर में वाहनजनित प्रदूषण कम करने के लिए सम तारीख को सम नम्बर की कारें और विषम तारीख को विषम नम्बर की कारें सड़कों पर चलाने का फामरूला लागू हुआ था, लेकिन यह फार्मूला प्रदूषण से ज्यादा सड़कों पर गाड़ियों की भीड़-भाड़ कम करने में सफल रहा।

 दिल्ली सरकार को सम-विषम योजना लागू करने का हौसला राष्ट्रीय हरित न्यायाधिकरण और सुप्रीम कोर्ट के सख्त रवैये के कारण मिला।

, दिल्ली में नई डीजल कारें रजिस्टर्ड नहीं हो सकती और 10 साल पुराने वाहनों को हटाने का आदेश दिया गया है।

 इस फॉर्मूले की आलोचना हो या तारीफ, यह अलग विषय है, लेकिन आज जरूरत है; इस विषय के बारे में सोचने की।

 क्या हमें दिल्ली के प्रयोग से सबक नहीं लेना चाहिए।

 क्या यही समय उचित नहीं है, जब हम सोच- विचार करें कि हमें सड़कों पर घंटों जाम में फंसे रहना कबूल है या थोड़ी असुविधा सहकर सड़कों में वाहनों की आवाजाही सुचारु रखने के बारे में सोचना चाहिए।

 तो हमें यह भी सोचना होगा है कि हम नियम-कानून तब क्यों बनाते हैं, जब पानी सिर से ऊपर चला जाता है।

 जब हालात बेकाबू हो जाते हैं, तभी हम हाथ-पांव मारने क्यों शुरू करते हैं।

 भारत में सवारी कारों की मांग कुछ ज्यादा ही बढ़ रही है।

 पिछले सालों में कारों की मांग 2 लाख प्रतिवर्ष से बढ़कर 30 लाख प्रतिवर्ष हो गई है।

 अनुमान है कि अगले 20 सालों में भारत में कारों की मांग दो करोड़ प्रतिवर्ष हो जाएगी।

 यह सोचने वाली बात है कि आज हमारे नीति-निर्धारक केवल वाहन उत्पादन पर फोकस कर रहे हैं और सड़कों पर लगातार बढ़ने वाली भीड़-भाड़ के बारे में नहीं सोच रहे हैं।

 जिस तरह से देश में सवारी कार और दोपहिया वाहनों की मांग बढ़ रही है, उस हिसाब से तो हमें अभी से सख्त कानून बनाने चाहिए ताकि सड़कों पर अव्यवस्था न फैले।

 ऐसा नहीं है कि भारत में ही ऑड-इवन फार्मूला की शुरुआत हुई है।

 यह फामरूला तो जब सड़कें नहीं थी और मोटरवाहन बनाने के बारे में शायद इंसान ने सोचा भी नहीं होगा; तब से लागू हो गई थी।

, रोम के महानायक इतिहास पुरु ष जूलियस सीजर ने ईसा पूर्व 45 में ही रोम में गली-मोहल्लों में बैलगाड़ी, तांगा और घोड़ों की खुली आवाजाही को सीमित कर दिया था।

 उस वक्त रोम ही सबसे संपन्न और समृद्ध था।

 तब तानाशाह जूलियस ने केवल सार्वजनिक वस्तुओं की ढुलाई, पादरियों और शासन चलाने वाले उच्च पदाधिकारियों को वाहनों से चलने की अनुमति दी थी।

 बाकी वाहनों के लिए सुबह चार बजे से लेकर शाम के चार बजे तक मागरे पर निकलना प्रतिबंध था।

 आधुनिक दुनिया की बात करें तो 1979 में अमेरिका के कुछ शहरों में वैकल्पिक दिनों में ऑड-इवन नम्बर की कारों को पेट्रोल-डीजल दिया जाता था, क्योंकि उस वक्त खाड़ी युद्ध के कारण पेट्रोलियम पदार्थो की किल्लत हो गई थी।

 ट्रैफिक जाम और प्रदूषण के कारण सबसे पहले सड़कों की राशनिंग एथेंस में 1982 से शुरू हुई।

 उसके बाद चिली के सेंटियागो शहर और फिर मैक्सिको सिटी में यह प्रयोग शुरू किया गया।

 इसके बाद मनीला, साओ पोलो, बगोटा आदि शहरों में भी सड़क राशनिंग की गई।

 बीजिंग में दो बार सड़क राशनिंग की गई।

 पहली राशनिंग के तहत 2008 के ग्रीष्मकालीन ओलम्पिक के दौरान पूरे बीजिंग शहर में निजी वाहनों को चलाने पर प्रतिबंध लगा दिया था और धुंआ छोड़ने वाली फैक्टरियों को बंद कर दिया गया था।

 इसके बाद पिछले साल जब बीजिंग में प्रदूषित धूलकणों की मात्रा 356 पार कर गई तो, वहां आपातकाल थोपकर वाहनों के चलने पर प्रतिबंध लगा दिया था।

 बीजिंग से ही सबक लेकर दिल्ली सरकार ने दिल्ली में ऑड-इवन फार्मूला शुरू किया।

 बीजिंग के बाद देश में न्यायिक सक्रियता का भी माहौल बना।

, विभिन्न कोटरे से अलग-अलग फैसले आये।

 फैसलों के पीछे तर्क प्रदूषण नियंतण्रके लिए थे लेकिन उसके पीछे छुपा निहितार्थ सड़क जाम से मुक्ति पाना भी था।

 दिल्ली फामरूले के बाद इसी तरह की मांग मुम्बई और चेन्नई से भी होने लगी।

 मुम्बई, चेन्नई ही क्यों।

 भारत के किसी भी छोटे-बड़े शहर में चले जाएं, कहीं भी सुचारु यातायात नहीं मिलेगा।

 आज सोचने का वक्त आया कि क्या हमें नये वाहनों की खरीद-फरोख्त इसी गति से जारी रखना चाहिए या उस पर कुछ अंकुश लगाना है।

 किसी भी शहर के मास्टर प्लान के हिसाब से वाहनों की संख्या की सीमित की जा सकती है।

 सवाल यह उठ सकता है कि स्वतंत्र देश के स्वतंत्र नागरिक को वाहन खरीदने से कैसे वंचित किया जा सकता है।

 जवाब हो सकता है कि एक परिवार को एक से ज्यादा वाहन खरीदने की अनुमति नहीं दी जाए।

 एक अहम सवाल है कि वाहन निर्माता कंपनियां अपने वाहनों को बेचकर अपना लाभ कमा लेती हैं, लेकिन उन्हें वाहनजनित समस्याओं के लिए दोषी नहीं ठहराया जाता।

 प्रावधान होना चाहिए कि एक कार की उम्र समाप्त होने पर कार निर्माता कंपनी उसे वापस ले और रिसाइकल कर उसके कबाड़े को ठिकाने लगाएं।

 पर्यावरण के प्रति वाहन निर्माताओं की जवाबदेही तय क्यों नहीं होनी चाहिए।

 ऑटोमोबाइल उद्योग करीब 8 प्रतिशत की दर से विकास कर रहा है।

 यह उद्योग सभी तरह के वाहनों को मिलकर प्रतिवर्ष करीब ढाई करोड़ वाहनों को निर्माण कर रहा है।

 इस उद्योग का सालाना टर्नओवर करीब 55 बिलियन डॉलर है और यह करीब दो करोड़ लोगों को सीधा रोजगार देता है और डीलर, मैकेनिक, ड्राइवर-क्लीनर को लगाकर देश की 30 से 40 प्रतिशत लोगों को परोक्ष रोजगार उपलब्ध करा रहा है।

 इसलिए इसे बंद तो नहीं किया जा सकता, लेकिन नियंत्रित जरूर किया जा सकता है।

 जरूरी है, अभी से न्यायोचित और दूरदर्शी कदम उठाएं जाएं।

,  , सौजन्य :-राष्ट्रीय सहारा  ,20.01.2016, राकेश गुप्ता।

