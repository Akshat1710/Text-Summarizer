कहीं बदला लेते न लगें हम   (राष्ट्रीय सहारा )।

नाबालिग अपराधियों की आयु 18 से 16 किए जाने संबंधी किशोर न्याय (देखरेख एवं संरक्षण) संशोधन विधेयक को राज्य सभा ने कांग्रेस और तृणमूल कांग्रेस जैसी पार्टियों द्वारा इस पर विचार के लिए इसे सेलेक्ट कमिटी को भेजे जाने संबंधी अपनी पूर्व मांग को वापस लिए जाने के बाद पारित कर दिया।

 वामपंथी पार्टियों ने पूर्व में किए गए वादे के मुताबिक जेजे एक्ट अमेंडमेंट बिल को सेलेक्ट कमिटी के पास नहीं भेजे जाने के विरोध में सदन से वॉकआउट किया।

 वामपंथी पार्टियां आयु 18 से 16 किए जाने संबंधी प्रस्ताव के विरोध में थीं।

 बिल में प्रस्तावित परिवर्तन पर विचार जरूरी था क्योंकि मानव संसाधन मंत्रालय की संसदीय स्थायी समिति ने जुवेनाइल के लिए आयु संबंधी भाजपा सरकार द्वारा रखे गए प्रस्ताव को एकमत से नामंजूर कर दिया था।

 स्थायी समिति का कहना था कि सरकार भ्रामक आंकड़ों को आधार बना रही है, और इसने संविधान के कुछ प्रावधानों की उल्लंघना की है।

, विधेयक को सेलेक्ट कमिटी में भेजे बिना पारित किए जाने के फैसले के पीछे एक बड़ा कारण भाजपा की सफल कवायद रही।

 उसे मीडिया के एक हिस्से से भी मदद मिली जिसने एक प्रकार का उन्मादी माहौल बना दिया था कि यह बिल राज्य सभा में पारित न होने के कारण ही निर्भया मामले में दोषी किशोर को छोड़ना पड़ रहा है।

 हालांकि सभी को इल्म था कि एक्ट को पिछली तारीख से लागू नहीं होना था।

 सो, पारित होने की सूरत में भी यह निर्भया मामले को प्रभावित नहीं कर सकता था, लेकिन मिया प्रचार और गुमराह करने वाले अभियान पर इस सच्चाई से कोई फर्क नहीं पड़ा।

 मीडिया का समूचा ध्यान इस संशोधन के पक्ष या खिलाफ न होकर निर्भया मामले और ज्योति की मां आशा देवी द्वारा जतलाई चिंता पर था।

, हाईकोर्ट और सुप्रीम कोर्ट द्वारा अपराधी किशोर की रिहाई के खिलाफदायर अपनी याचिका नामंजूर किए जाने के बाद आशा देवी ने कहा कि वह मायूस महसूस कर रही हैं।

 उन्हें दी गई तमाम आास्तियां झूठी साबित हुईहैं।

 एक शोक संतप्त मां को ये झूठी दिलासा किसने दी थीं।

 उन्हें क्योंकर लगा कि कानून में बदलाव से उनके मामले पर असर पड़ेगा।

 क्या यह राजनीतिक स्वार्थ के लिए किसी के दुख-दर्द का शोषण किया जाना नहीं है, लेकिन हर दिन उनके दुख-दर्द को बेतुका अभियान चलाने के लिए इस्तेमाल किया गया।

 अफसोसजनक यह कि दिल्ली महिला आयोग भी इन झूठे आश्वासनों में एक पक्ष बन गया।

 आयोग की चेयरपर्सन ने निहित स्वार्थी पक्षों की शह पर याचिका दायर कर बेहद अजीब सी रिपोर्ट पेश की कि अपराधी किशोर को ‘‘कट्टर’ बना दिया गया क्योंकि उसे स्पेशल होम के कक्ष में एक कश्मीरी आतंकी के साथ रखा गया था, जिससे समाज के लिए खतरा बन चुका है।

 क्या अपुष्ट प्रेस रिपोटरे के आधार पर बिना सबूत आयोग जैसा सरकारी संस्थान इस प्रकार के गंभीर आरोप लगा सकता है।

, क्या आयोग की चेयरपर्सन जानती हैं कि सुब्रह्मण्यम स्वामी, जिनकी किशोर अपराधी के खिलाफ याचिका को सुप्रीम कोर्ट नामंजूर कर चुका था, ने पहली दफा यह आरोप लगाया था, जिसे जुवेनाइल जस्टिस बोर्ड ने खारिज कर दिया था।

 फिर, सवाल यह भी कि मात्र कश्मीरी होने से ही कोई व्यक्ति आतंकी भर्ती करने वाला करार दिया जा सकता है।

 इससे भी खराब बात यह कि उन्होंने सिरे से अपुष्ट बयान दिया कि किशोर अपराधी ने कोई‘‘पछतावा’ नहीं दिखाया है।

 यह जानकारी उन्हें किसने मुहैया कराई।

 यह बेहद अनुचित है कि बोर्ड की किशोर अपराधियों संबंधी रिपोटरे की गोपनीयता से खिलवाड़ करते हुए किसी पर बेहूदा आरोप लगाए जाएं।

 दिसम्बर, 2012 के ज्योति के खिलाफ अपराध के दोषियों, जिनमें उस समय किशोरवय का यह अपराधी भी शामिल था, के प्रति किसी प्रकार की हमदर्दी का तो कोईसवाल ही नहीं है, लेकिन तय साथरखने होंगे।

 आयोग का कहना कि इन अपराधियों में सर्वाधिक पाशविकता इस किशोर ने दिखाईथी, किस तय के आधार पर है।

, मामले के जांच अधिकारी कह चुके हैं कि यह सच नहीं है कि किशोर अपराधी ने बर्बरता से लोहे की छड़ इस्तेमाल की थी।

 न ही आरोप पत्रमें इस बात का उल्लेखथा।

 न ही जुवेनाइल जस्टिस बोर्ड की रिपोर्ट में।

 लेकिन इसी बात को आधार बनाकर अभियान चलाया गया जिसने आम जनता में इसे र्चचा का मुद्दा बना डाला।

 सुप्रीम कोर्ट की तीन सदस्यीय पीठ ने 2014 में मस्तिष्क विकास संबंधी प्रक्रियाओं के वैज्ञानिक प्रमाण का जिक्र करते हुए उन आठ याचिकाओं को खारिज कर दिया था, जिनमें जेजे एक्ट में 18 वर्ष की आयु को चुनौती दी गई थी।

 राज्य सभा में र्चचा के दौरान एक सदस्य ने मानव मस्तिष्क के विकास संबंधी मुद्दे का जिक्र करते हुए मंत्री के कथन को भ्रामक करार दिया।

 कहा, यह ‘‘प्रकृति बनाम परवरिश’ का मामला है।

 आधिकारिक पक्ष में सोच का अभाव है।

 उसने आंकड़ेबाजी की है।

, किशोर अपराध बढ़ने का मुद्दा ही उन प्रमुख कारणों में शुमार है, जिन्हें आयु को 16 वर्ष किए जाने का सबब माना जा रहा है।

 यह पूरी तरह से संदर्भ से परे है।

 बेशक, किशोर अपराध बढ़े हैं, लेकिन सभी अपराधों के प्रतिशत के लिहाज से उनमें इजाफा नहीं हुआ है।

 जब हमारा समाज ज्यादा हिंसक होता जा रहा है, तो क्या हमारे बच्चे भी उससे नहीं प्रभावित हो रहे।

 बीते पांच साल में कुल अपराधों में किशोर अपराध का हिस्सा 1.5 प्रतिशत रहा।

 यही सच है।

 यह आंकड़ा नेशनल क्राइम रिसर्च ब्यूरो द्वारा उपलब्ध कराया गया है, लेकिन इस बात को नजरअंदाज किया जाता रहा है कि किशोर अपराध करने के बाद बाल सुधार गृह में रहकर लौटने वाले लोगों के अपराध करने के मामले बनिस्बत कम हुए हैं।

 बीते पांच वर्षो में इनका प्रतिशत 12 से कम होकर पांच रह गया।

 और यह भी जान लें कि ये बच्चे कौन हैं।

 इनमें से ज्यादातर गरीब परिवारों के बच्चे हैं।

 2014 में 48,230 बच्चे हिरासत में थे।

 इनमें मात्र 439 बच्चे ही उन परिवारों से थे जिनकी सालाना आय चार लाख रुपये से अधिक थी।

 करीब 37,000 बच्चे उन परिवार से थे जिनकी आय 50,000 रुपये सालाना या 6000 रुपये मासिक से कम थी।

 क्या इसका अर्थ हुआ कि गरीब होने के कारण उनके अपराध को अनदेखा किया जाए या उनके लिए अलग से व्यवस्था हो।

, बिल्कुल नहीं, लेकिन किशोर अपराधियों की सामाजिक-आर्थिक स्थितियों को अनदेखा किया जाना और यह सोचना कि 16 साल के युवक को वयस्क की तरह माने जाने से अपराधों पर अंकुश लगेगा, एक बेतुकी सोच है।

 सोलह साल के किशोर को सात साल के लिए तिहाड़ जैसी जेल में भेजे जाने मतलब है कि सैकड़ों अपराधी तैयार कर दिए गए हैं।

 जेजे एक्ट में अभी जो अधिकतम सात साल की सजा के प्रावधान किया गया है, उसे संशोधन के जरिए बढ़ाया जा सकता था।

 किया यह जा सकता था कि तीन साल हिरासत में बिता चुकने वाले किशोर को घर भेजा जा सकता था, जहां रिहा गया किशोरवयस्क घर पर ही रहता।

 इस दौरान उस पर निगरानी रखी जाती।

 उसके समाज की मुख्यधारा में मिलने-जुलने पर नजदीक से नजर रखी जाती।

 इस उद्देश्य से कि उसका सुधार किया जाना है, न कि उससे कोईबदला लिया जा रहा है।

 (लेखिका पूर्व माकपा सांसद हैं),  , सौजन्य :-राष्ट्रीय सहारा ,बृंदा करात।

