बात फैसले की (हिन्दुस्तान)।

वह दो साल से साझेदारी में कारोबार करने के बारे में सोच रहे हैं।

 लेकिन हर बार उनके फैसले की सुई इस बात पर आकर अटक जाती है कि अगर साझेदार ने धोखा दे दिया तो।

 हमारे फैसला न ले सकने का ही नतीजा होता है कि मौके होने के बावजूद भी हम वह कामयाबी हासिल नहीं कर पाते, जो करना चाहते हैं।

 हालात जैसे भी हों, हमें फैसले हर हाल में लेने ही होते हैं।

, कामयाबी के लिए पहला कदम ‘फैसला लेना’ ही होता है।

 कहावत है कि अपनी जिंदगी के बारे में फैसला लो, वरना जिंदगी आपके बारे में फैसला लेगी।

 देश के फील्ड मार्शल रहे सैम मानेक शॉ की यह बात काफी दिलस्प है कि जब मैं सेना प्रमुख था, तब मैं अफसरों से अक्सर उनके भविष्य से जुड़े सवाल पूछता था।

 ज्यादातर जवाब देते थे- ‘मैंने अब तक सोचा नहीं’।

 इससे ज्यादा मूर्खतापूर्ण कुछ नहीं हो सकता।

 मुझे माफ करें, लेकिन यह फैसला जल्दी से जल्दी लिया जाना चाहिए।

, दरअसल, हमारा नियंत्रण स्थिति पर नहीं, सिर्फ फैसले लेने पर होता है।

 फैसला लेने के बाद हमें उस पर अडिग रहना होता है, उसकी जिम्मेदारी लेनी होती है और उस पर विश्वास करना होता है।

 हम किसी भी मुश्किल स्थिति या समस्या को कैसे लेते हैं, यह पूरी तरह हमारी सोच पर निर्भर करता है।

 मशहूर लेखक और शिक्षाविद बूकर टी वाशिंगटन ने कहा था कि स्थितियां जो चारों ओर से आदमी की जिंदगी को घेरती हैं, वे सचमुच महत्वपूर्ण नहीं हैं।

 महत्वपूर्ण यह है कि आदमी कैसे ‘रिस्पांड’ करता है।

 ‘फैसला लेना’ और ‘उन पर विश्वास करना’ ही हमें समस्याओं से निकाल बड़ी कामयाबी की ओर ले जाता है।

सौजन्य – हिन्दुस्तान, 07-12-2016।

