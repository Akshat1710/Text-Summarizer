अर्थहीन वार्ता की वकालत (दैनिक जागरण)।

कश्मीर में गत डेढ़ महीने से जारी उग्र हिंसा थमने का नाम नहीं ले रही है।

 संसद से लेकर सर्वदलीय बैठक में इस मसले पर चर्चा हुई।

 कश्मीर समस्या के हल के लिए मुख्यत: सभी पक्षों से वार्ता और प्रदेश को और अधिक स्वायत्तता देने की वकालत की गई।

 जम्मू-कश्मीर की मुख्यमंत्री महबूबा मुफ्ती ने हिंसा के लिए अलगाववादियों और आतंकियों को जिम्मेदार ठहराया है।

 क्या वार्ता से कश्मीर समस्या का समाधान संभव है।

 यदि वार्ता ही समाधान है तो आज तक ऐसा क्यों नहीं हुआ।

 15 अगस्त को लाल किले से जब प्रधानमंत्री नरेंद्र मोदी ने अपने संबोधन में पाकिस्तान को आईना दिखाने के लिए बलूचिस्तान का उल्लेख किया तो पाकिस्तान के साथ-साथ भारत में कुछ सेक्युलरिस्ट भी तिलमिला उठे।

 पाकिस्तान की प्रतिक्रिया तो अपेक्षा के अनुरूप थी, किंतु भारत में किसी को प्रधानमंत्री के बयान पर आपत्ति क्यों होनी चाहिए।

 पूर्व विदेश मंत्री सलमान खुर्शीद के अनुसार, बलूचिस्तान पर बोलने का खामियाजा भारत को भुगतना पड़ सकता है, जबकि उमर अब्दुल्ला इसे लेकर प्रदेश और केंद्र पर तंज कसते नजर आए।

 क्या भारत के यह नेता बलूचिस्तान में पाकिस्तान की दमनकारी नीति के समर्थक हैं।

 1बलूचिस्तान मानवाधिकार उल्लंघन, गरीबी, उत्पीड़न और दमनकारी शासन का साक्षी है।

 यहां राजनीतिक, लोकतांत्रिक और पंथनिरपेक्ष स्वतंत्रता संघर्ष को कुचलने के लिए पाकिस्तानी सत्ता अधिष्ठान नरंसहार कर रहा है।

 गत एक दशक में दो लाख बलूचियों को मार दिया गया।

 हजारों लोग लापता हैं।

 ब्रितानी शासन में बलूचिस्तान चार शाही सत्ता कलात, लासबेला, खारन और मकरान को मिलाकर बना था।

 पाकिस्तान द्वारा संसाधनों की लूट और दमनकारी शासन के खिलाफ बलूची 1948 से अब तक कई सशस्त्र संघर्ष छेड़ चुके हैं।

 पाकिस्तान के कुल क्षेत्रफल का 44 प्रतिशत भाग बलूचिस्तान में आता है, कुल जनसंख्या की सिर्फ पांच प्रतिशत आबादी यहां बसती है।

 अकूत संपदाओं से लैस होने के बाद भी यह प्रांत पाकिस्तान के सबसे पिछड़े क्षेत्रों में आता है।

 हमारे पड़ोस में यह अन्याय होता रहे और हम चुप रहें, क्या यह उचित होगा।

 1बलूचिस्तान के विपरीत कश्मीर की क्या स्थिति है।

 क्या भारत सरकार कश्मीर के खिलाफ भेदभाव करती रही है।

 जम्मू-कश्मीर को केंद्र की ओर से विगत 16 वर्षो में भारत के अन्य किसी राज्य की तुलना में सर्वाधिक आर्थिक सहायता और विशेष सुविधाएं मिली हैं।

 वर्ष 2000 से लेकर 2016 तक कुल केंद्रीय ग्रांट का 10 प्रतिशत जम्मू-कश्मीर को प्राप्त हुआ, जबकि वहां की जनसंख्या भारत की कुल आबादी का केवल एक प्रतिशत है।

 एक आंकड़े के अनुसार इन 16 वर्षो में केंद्र से जम्मू-कश्मीर के हर नागरिक को जहां 91,300 रुपये मिले हैं वहीं आबादी के संदर्भ में देश के सबसे बड़े राज्य उत्तर प्रदेश में यह राशि मात्र 4,300 है।

 1990 के दशक में जब पंजाब में आतंकवाद चरम पर था, तब हमारे कथित प्रगतिशील बुद्धिजीवी कुतर्क किया करते थे कि यदि चंडीगढ़ पंजाब को सौंप दिया जाए तो वहां शांति बहाल हो जाएगी।

 बेरोजगारों को काम मिल जाए तो समस्या खत्म हो जाएगी।

, पंजाब के तत्कालीन पुलिस आयुक्त केपीएस गिल ने जब कठोर कार्रवाइयों से आतंकवाद की रीढ़ तोड़ दी, तो पंजाब में खून-खराबा भी खत्म हो गया।

 क्या कश्मीर के संदर्भ में पंजाब की भांति आतंकवाद पर सख्ती उपयुक्त नहीं।

 क्या सरकार को उन पत्थरबाजों या उनके आकाओं से वार्ता करनी चाहिए जो मजहबी जुनून में पागल होकर घाटी में आइएस या पाकिस्तान या फिर दोनों की इस्लामी आतंक पर आधारित व्यवस्था को घाटी में भी कायम करने पर आमादा हैं।

 कश्मीर में पाकिस्तान-परस्त अलगाववादी और शेष भारत में उनके समर्थक कश्मीरियत का राग अलाप रहे हैं।

 क्या कश्मीर की मूल बहुलतावादी संस्कृति के ध्वजवाहक (पंडितों) के बिना घाटी में कश्मीरियत का कोई अर्थ है।

 वहां चल रहा अलगाववाद पं. नेहरू की हिमालयी भूल का परिणाम है।

 महाराजा हरि सिंह जैसे देशभक्त को कश्मीर से निकालना, घोर सांप्रदायिक शेख अब्दुल्ला को सत्ता सौंपना, बिना पूरे कश्मीर को मुक्त कराए युद्धविराम की घोषणा करना, कश्मीर का शेष भारत में भावनात्मक और भौतिक रूप से समरस नहीं होने देना, मामले को संयुक्त राष्ट्र में ले जाना, अनुच्छेद 370 लागू करना-ये सभी वे कारण हैं जिसने कश्मीर को इस दुखद स्थिति में पहुंचाया है।

, हिंसा में शामिल कश्मीरी युवाओं से सरकार किस मुद्दे पर वार्ता करे।

 घाटी में गूंजते पाकिस्तान और आइएस के समर्थन में नारे और दोनों के लहराते हुए झंडे क्या उनकी मंशा को साफ नहीं करते।

 उनके लिए आजादी का अर्थ, कश्मीर में पाकिस्तान और आइएस की तर्ज पर निजाम-ए-मुस्तफा स्थापित करना है।

 उनके ब्रैंड के इस्लाम को न मानने वालों को मौत के घाट उतारना है और महिलाओं को गुलाम बनाना है।

 घाटी की बिगड़ी फिजा को सूबे की मुख्यमंत्री महबूबा मुफ्ती ने एक बड़ी साजिश का हिस्सा बताया है।

 दो अगस्त को महबूबा मुफ्ती ने कहा, ‘कश्मीर को अफगानिस्तान या सीरिया बनाने का प्रयास हो रहा है।

 नौजवानों को निरक्षर, बेरोजगार बनाने का षड्यंत्र रचा जा रहा है ताकि उनके हाथों में बंदूकें और पत्थर थमाए जा सकें।

 यदि सीरिया ‘आजाद’ है, तो वहां अब तक बंदूकें क्या कर रही हैं।

 घाटी में अलगाववादी मस्जिदों का दुरुपयोग कर महिलाओं और बच्चों को डरा रहे है।

 घाटी की आबोहवा में कट्टरता के विषाणु फैलाए जा रहे हैं।

’ क्या इस पृष्ठभूमि में वार्ता की कोई गुंजाइश है।

, नि:संदेह घाटी में हिंसा और अलगाववादी मानसिकता, उसी दर्शन से प्रेरित है जिसने न केवल 1947 में भारत का महजब के आधार पर रक्तरंजित बंटवारा किया, बल्कि आइएस, जमाद-उद-दावा, जैश-ए-मोहम्मद सहित कई आतंकी संगठनों को जन्म दिया।

 कश्मीर में व्याप्त हिंसा की जड़ें केवल स्थानीय कारणों में नहीं है।

 इस असंतोष के पीछे मजहबी कट्टरता है, जिसकी प्रेरणा वहां के लोग इस्लाम से लेने का दावा करते हैं।

 पत्थर फेंकने वाले और वानी जैसे मौत की गोलियां दागने वालों का सपना इस तपोभूमि को आइएस स्टेट या पाकिस्तान के संस्करण के रूप में स्थापित करना है।

 उनके इस नापाक खूनी उद्देश्य की पूर्ति के लिए पाकिस्तान न केवल उनको उकसाता है, बल्कि उन्हें हर तरह की मदद (हथियार और धन) भी उपलब्ध कराता है।

 कश्मीर में मजहब के नाम पर रक्त की होली खेलने वालों और जिन जिहादियों ने न्यूयॉर्क में 911, मुंबई में 2611 या नीस (फ्रांस) में 147 को नरसंहार किया, इन सभी की न केवल मानसिकता, बल्कि कार्यप्रणाली और उद्देश्य भी साङो हैं।

 कश्मीर में संघर्ष भूमि और लोगों पर नियंत्रण का नहीं है, बल्कि यह उस मानसिकता के खिलाफ लड़ाई है, जो आतंक के बल पर विश्व में बहुलतावाद, लोकतंत्र और मजहबी आजादी को समाप्त करना चाहते हैं।

लेखक :- बलबीर पुंज (भाजपा के राज्यसभा सदस्य रह चुके हैं), सौजन्य :- दैनिक जागरण, 23-08-2016।

