भारत को लेकर डॉनल्ड ट्रम्प के बयान पर दें आर्थिक दृष्टि से ध्यान (बिजनेस स्टेंडर्ड  )।

डॉनल्ड ट्रम्प ने आखिरकार भारत को लेकर कुछ कहा है।

 ट्रम्प वह शख्सियत हैं जिनको 21वीं सदी में अमेरिकी राष्ट्रपति चुनाव की दौड़ में शामिल सबसे अपरंपरागत व्यक्ति करार दिया जा सकता है।

 ट्रम्प ने सीएनएन से कहा, ‘भारत का प्रदर्शन बहुत अच्छा है लेकिन उसके बारे में कोई बात नहीं कर रहा है।

’ ट्रम्प भारतीय टेलीविजन चैनल नहीं देखते हैं इसलिए उन्होंने दावोस वार्ता की वह पूरी कवरेज शायद नहीं देखी होगी जिससे पता चलता है कि लोगों ने केवल और केवल अल दोरादो का जिक्र किया जो दरअसल भारत ही है।

इसमें कोई संदेह नहीं कि भारत का उल्लेख करके डॉनल्ड ट्रम्प दरअसल पारंपरिक भारतीय-अमेरिकी समुदाय तक पहुंच बनाना चाहते थे।

 ये वही लोग हैं जो नरेंद्र मोदी की अमेरिका यात्रा के दौरान हजारों की संख्या में वहां जुटते हैं।

 लेकिन श्रीमान ट्रम्प की बातों में ही ऐसी वजह मौजूद है जिसके चलते बदलाव के आकांक्षी भारतीयों को उनको गंभीरता से नहीं लेना चाहिए।

 उदाहरण के लिए एक स्वनिर्मित अरबपति व्यक्ति के रूप में माना जा सकता है कि उन्होंने जीवन में वही किया होगा जो वह कहा करते हैं।

 अगर आपने सीएनएन का वह साक्षात्कार सुना होगा जिसमें ट्रम्प ने अपनी उक्त घोषणा की तो आपको यह मानने के लिए क्षमा किया जा सकता है कि उन्होंने वाकई ऐसा किया होगा।

 उन्होंने कहा भारत में मेरा ‘बड़ा काम’ चल रहा है।

, साक्षात्कारकर्ता ने उनसे नहीं पूछा कि भारत में चल रहा वह ‘बड़ा काम’ क्या है।

 लेकिन अचल संपत्ति की दुनिया में हर व्यक्ति यह बात जानता है।

 मुंबई के वर्ली इलाके में 75 मंजिला इमारत गोल्ड ऐंड ग्लास लोढ़ा द पार्क ट्रम्प टॉवर बन रहा है।

 इस इमारत में तीन और चार बेडरूम वाले फ्लैट जो करीब 2,000 वर्ग फीट इलाके में फैले हैं, वे 7.05 करोड़ रुपये से 8.44 करोड़ रुपये कीमत में मिल रहे हैं (कम से कम वेबसाइटों पर तो यही कीमत उल्लिखित है)।

 दूसरा उद्यम है ट्रम्प टॉवर्स पुणे।

 इसकी वेबसाइट बताती है कि यहां दो 23 मंजिला इमारतें होंगी जिनका अग्रभाग कांच का होगा।

 इनमें कुल 46 आवास होंगे।

, दरअसल इसे ‘काम’ नहीं कहते हैं।

 दुनियाभर में उनके तमाम अन्य बिजनेस मॉडल की तरह यहां भी इन परिसंपत्तियों को स्थानीय भारतीय डेवलपर ही विकसित कर रहे हैं।

 वर्ली कॉम्प्लेक्स में यह जिम्मेदारी लोढा के पास है और पुणे में पंचशील रियल्टी।

 ये दोनों ही डेवलपर ट्रम्प की कंपनी को उसके ब्रांड नाम का प्रयोग करने देने के लिए लाइसेंस शुल्क देंगी।

 लब्बोलुआब यह कि दोनों के निर्माण में ट्रम्प की कहीं से कोई भूमिका नहीं है।

, ये परियोजनाएं भारतीय बाजार में प्रवेश की ट्रम्प की दूसरी कोशिश का नतीजा हैं।

 वर्ष 2010 में भी उन्होंने एक भारतीय अचल संपत्ति कारोबारी के साथ कारोबार में प्रवेश की कोशिश की थी लेकिन विफल रहे थे।

 ट्रम्प कहते हैं कि वह खराब कारोबारी परिस्थितियों का नतीजा था।

 अगस्त 2014 में शायद लोकसभा चुनाव के बाद उपजे सकारात्मक माहौल के कारण उन्होंने भी कहा था कि उन्हें भारत में हो रहे बदलाव पर भरोसा है।

 हालांकि उस वक्त भी उन्होंने भारत के बारे में निवेश योजनाओं के बारे में कुछ नहीं कहा।

 तब से अब तक वह इस बारे में कुछ नहीं बोले हैं।

, हम जानते हैं कि ट्रम्प जब भी जुबान खोलते हैं तब वह कोई न कोई हास्यास्पद बात कहते हैं।

 अपनी उस यात्रा पर उन्होंने कहा था कि मुंबई में अचल संपत्ति की कीमतें अविश्वसनीय रूप से कम हैं।

 उनकी यह टिप्पणी हर मानक के लिहाज से हास्यास्पद है।

 खासतौर पर अगर उसे ट्रम्प जैसा कोई व्यक्ति कहे, जिसके पास वैश्विक अचल संपत्ति बाजार की अच्छी खासी जानकारी हो।

 सुनयना चड्ढïा फस्र्टपोस्ट में बहुत तीक्ष्ण विश्लेषण करते हुए कहती हैं, ‘या तो वह जानते नहीं हैं या फिर वह न जानने का नाटक कर रहे हैं कि मुंबई में परिसंपत्तियों की कीमत इसलिए ज्यादा है क्योंकि वहां राजनेताओं और कारोबारियों ने जमीन पर कृत्रिम प्रतिबंध लगा रखे हैं।

 जहां तक कीमतों की बात है तो यह हास्यास्पद है।

 मुंबई आवासीय संपत्ति खरीदने के लिहाज से दुनिया का 16वां सबसे महंगा शहर है।

’।

बेहतर से बेहतर स्थिति में भी देखा जाए तो ट्रम्प को अच्छी तरह पता है कि वह क्या बोल रहे हैं।

 उनकी टिप्पणी इस बात का अच्छा उदाहरण है कि आखिर क्यों कारोबारियों को राजनीति में नहीं आना चाहिए।

 उपराष्टï्रपति डिक चेनी की तरह उन्होंने यह दिखाया है कि दुनिया को देखने का उनका नजरिया उनके कारोबारी हितों तक सीमित है।

 चेनी पहले तेल क्षेत्र की कंपनी हैलीबर्टन में जुड़े थे।

, उन्होंने पश्चिम एशिया के भूराजनैतिक हालात को विध्वंस पहुंचाने में अहम भूमिका निभाई।

 ट्रम्प को रिपब्लिकन पार्टी की ओर से उम्मीदवारी के क्रम में फिलहाल 41 फीसदी प्राथमिक सहमति हासिल है।

 वह दुनिया को एक अचल संपत्ति कारोबारी की नजर से देखना चाहते हैं।

 जन नीतियों से जुड़ी बातों पर उनकी पकड़ नहीं है।

 महिलाओं, कर कटौती, आव्रजन और मुस्लिमों के बारे में उनके विचार जानकर तो यही प्रतीत होता है।

 शायद यही वजह थी कि उन्होंने पश्चिम एशिया के कुछ कारोबारियों के साथ अपेक्षाकृत खराब लेकिन आकर्षक लाइसेंसिंग समझौते भी किए।

 उनमें से कुछ ने तो इस्लाम के बारे में ट्रम्प के विचार जानकर इन्हें खत्म करने पर भी विचार किया।

 ऐसे में जब ट्रम्प कहते हैं कि भारत अच्छा काम कर रहा है तो उनका इरादा शायद केवल अचल संपत्ति कारोबार के बारे में बात करने का होता है।

 उस लिहाज से उनका सोच एकदम सही है।

 देश के अधिकांश शहरों में और खासतौर पर मुंबई में वह भले ही अविश्वसनीय रूप से कम न ही हों लेकिन उनमें तेज गिरावट आ रही है।

 यह बात देश की अर्थव्यवस्था के मौजूदा हालात की सूचक भी है।

 आखिर कोई इस बारे में बात क्यों नहीं कर रहा है।

,  , सौजन्य :-बिजनेस स्टेंडर्ड    ,29.01.2016,कनिका दत्ता।

