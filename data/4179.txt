झाड़ दीजिए रपट की धूल (राष्ट्रीय सहारा)।

काले धन की झाड़ी साफ करने की कोशिश जारी है।

 पर झाड़ी की जड़ में मट्ठा कब डाला जाएगा।

 जड़ खोदे बिना काले नोटों की झाड़ी फिर उग आएगी।

 वोहरा कमेटी ने भ्रष्टाचार,अपराध और आतंक के त्रिगुट की र्चचा की है।

 जड़ तो वही है।

 नीरा राडिया टेप प्रकरण के अनुसार उस त्रिगुट में कुछ अन्य तत्व भी जुड़ चुके हैं।

भ्रष्टाचार को जड़ से मिटा देने से संबंधित प्रधानमंत्री नरेन्द्र मोदी का ताजा वायदा देशवासियों को संतोष और दिलासा देने वाला है।

 पर वायदा पूरा करने के सिलसिले में उन्हें वोहरा समिति की रपट पर से भी धूल झाड़नी पड़ेगी।

 वह रपट केंद्रीय सचिवालय में 1993 से पड़ी हुई है।

 23 साल पहले वोहरा रपट आने के बाद तो इस बीच भ्रष्टाचार,अपराध और आतंक की जड़ें और भी गहरी हो चुकी हैं।

 इनसे कुछ अन्य अवांछित तत्व जुड़कर उन्हें बेहद ताकतवर बना रहे हैं।

 रपट में उन तत्वों की बेबाक र्चचा है।

 तत्कालीन गृह सचिव एनएन वोहरा के नेतृत्व में बनी समिति की रपट में सरकारी अफसरों, नेताओं और देश के माफिया गिरोहों के बीच के अपवित्र गठबंधन का जिक्र है।

 गठबंधन को तोड़ने के उपाय भी सुझाए गए हैं।

 यह गठजोड़ अब अधिक खतरनाक स्तर पर पहुंच चुका है।

 माफिया तत्वों, आर्थिक क्षेत्र में सक्रिय लॉबी, तस्कर गिरोहों के साथ कतिपय प्रभावशाली नेताओं और अफसरों की सांठगाठ की विस्तृत र्चचा वोहरा समिति की रपट में है।

 पर 1993 और उसके बाद की किसी भी सरकार ने उसकी सिफारिश पर अमल करने का साहस नहीं दिखाया।

 याद रहे कि 1993 के बंबई बम विस्फोट की पृष्ठभूमि में ही वोहरा समिति का गठन किया गया था।

 श्रृंखलाबद्ध बम विस्फोट बाहर-भीतर के आतंकी और देशद्रोही तत्वों की आपसी सांठगांठ का परिणाम था।

 उसमें करीब 300 निदरेष लोगों की जानें गई थीं।

 पांच दिसम्बर, 1993 को वोहरा ने अपनी सनसनीखेज रपट गृह मंत्री को सौंपी थी।

 रपट में कहा गया कि ‘‘इस देश में अपराधी गिरोह, हथियारबंद सेनाओं, नशीली दवा का व्यापार करने वाले माफिया गिरोहों, तस्कर गिरोहों, आर्थिक क्षेत्रों में सक्रिय लॉबी का तेजी से प्रसार हुआ है।

 इन लोगों ने विगत कुछ वर्षो के दौरान स्थानीय स्तर पर नौकरशाहों, सरकारी पदों पर आसीन लोगों, राज नेताओं, मीडिया से जुड़े व्यक्तियों और गैर सरकारी क्षेत्रों के महत्त्वपूर्ण पदों पर आसीन व्यक्तियों के साथ व्यापक संपर्क विकसित किए हैं।

 इनमें से कुछ सिंडिकेटों की विदेशी खुफिया एजेंसियों के साथ-साथ अन्य अंतरराष्ट्रीय संबंध भी हैं।

’ रपट में यह भी कहा गया है कि इस देश के कुछ बड़े प्रदेशों में इन गिरोहों को स्थानीय स्तर पर नेताओं और सरकारी पदों पर आसीन व्यक्तियों का संरक्षण हासिल है।

 उन्होंने हवाला लेन-देन, काला धन के परिसंचरण सहित विभिन्न आर्थिक कार्यकलापों को प्रदूषित कर दिया है।

 उनकी समानांतर अर्थव्यवस्था के कारण देश के आर्थिक ढांचे को गंभीर क्षति पहुंची है।

 इन सिंडिकेटों ने सरकारी तंत्र को सभी स्तरों पर सफलतापूर्वक भ्रष्ट किया हुआ है।

 इन तत्वों ने जांच-पड़ताल और अभियोजन अभिकरणों को इस तरह प्रभावित किया हुआ है कि उन्हें अपना काम चलाने में अत्यंत कठिनाइयों का सामना करना पड़ रहा है।

’रपट के अनुसार ‘‘कुछ माफिया तत्व नारकोटिक्स, ड्रग्स और हथियारों की तस्करी में संलिप्त हैं।

 चुनाव लड़ने जैसे कायरे में खर्च की जाने वाली राशि के मद्देनजर नेता भी इन तत्वों के चंगुल में आ गए हैं।

 रपट में आईबी के निदेशक की बातें दर्ज की गई हैं।

 उनके अनुसार ‘‘माफिया तंत्र ने वास्तव में एक समानांतर सरकार चलाकर राज्य तंत्र को संकट में धकेल दिया है।

’ ‘‘इसलिए यह अत्यंत आवश्यक है कि इस प्रकार के संकट से प्रभावी रूप से निपटने के लिए एक संस्थान स्थापित किया जाए।

 इस समय ऐसा कोई तंत्र मौजूद नहीं है जो विशेषकर अपराध सिंडिकेट और माफिया के सरकारी तंत्र के साथ बने संबंधों के बारे में सूचनाएं एकत्रित और समेकित कर सके।

’ सीबीआई के निदेशक के अनुसार बड़े शहरों में संगठित अपराधी सिंडिकेटमाफिया की आय का प्रमुख साधन भू संपदा आदि है।

 वे भूमि और भवनों पर जबरन कब्जा कर लेते हैं।

 इस प्रकार से अर्जित धन शक्ति का इस्तेमाल नौकरशाहों और नेताओं के साथ संपर्क बनाने के लिए किया जाता है ताकि वे बेरोकटोक अपनी गतिविधियां चालू रख सकें।

 भाड़े के हत्यारे इन संगठनों के अभिन्न अंग हैं।

 अपराधी गिरोहों, पुलिस, नौकरशाही और नेताओं के बीच सांठगांठ अब देश के विभिन्न हिस्सों में खुलकर सामने आ चुकी है।

 वर्तमान आपराधिक न्याय पण्राली, जो मूलत: व्यक्तिगत अपराधों से निपटने के लिए बनाई गई थी, माफिया की गतिविधियों से निपटने के लिए पर्याप्त नहीं है।

 आर्थिक अपराधों के संबंध में भी हमारे कानून के उपबंध कमजोर हैं।

’ रिसर्च एंड एनालिसिस विंग के अफसर ने कहा कि विदेशों में स्थित इस एजेंसी के कार्यालयों की वर्तमान क्षमता इतनी अधिक नहीं है कि वह अपनी गतिविधियों के क्षेत्र को व्यापक बना सके।

 1993 के बाद देश के संसाधनों को लूटने वालों ने अपनी कार्यशैली व रणनीति में थोड़ा बदलाव जरूर किया है।

 मगर मूल तत्व वहीं हैं।

 इस बीच नये कानून व संस्थान भी बने हैं।

 पर वे अपर्याप्त हैं।

 समिति की मुख्य सलाह यह है कि गृह मंत्रालय के तहत एक नोडल एजेंसी तैयार हो जो देश में जो भी गलत काम हो रहे हैं, उसकी सूचना वह एजेंसी एकत्र करे।

 ऐसी पक्की व्यवस्था भी की जाए ताकि सूचनाएं लीक नहीं हों।

 सावधानी बरतते हुए वोहरा ने इस रपट की सिर्फ तीन प्रतियां तैयार की थीं।

 यह काम उन्होंने खुद किया।

 ऐसा उन्होंने लीक होने के डर से किया।

 वोहरा ने रपट की प्रति तत्कालीन केंद्रीय गृह मंत्री और गृह राज्य मंत्रीआंतरिक सुरक्षाको सौंपी।

 तीसरी प्रति वोहरा ने अपने पास रखी।

 वोहरा ने उस रपट में लिखा कि ‘‘गृह मंत्री द्वारा इस रपट के अवलोकन के बाद मैं उनसे अनुरोध करूंगा कि वे आगे की कार्रवाई के लिए वित्त मंत्री, राज्य मंत्रीआंतरिक सुरक्षा और मेरे साथ विचार-विमर्श करने का कष्ट करें।

 उससे जो रास्ता निकलेगा, उसको अमल में लाने से पहले प्रधानमंत्री जी की मंजूरी प्राप्त की जा सकती है।

 पर जानकार लोग बताते हैं कि श्री वोहरा की इस सलाह को सरकार ने कुल मिलाकर नजरअंदाज ही कर दिया।

, – सुरेंद्र किशोर।

सौजन्य – राष्ट्रीय सहारा, 08-12-2016।

