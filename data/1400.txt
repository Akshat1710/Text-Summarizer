खाने पर बेजा बहस (दैनिक जागरण : Editorial)।

पिछले 15 अक्टूबर को कोलकाता के एक अंग्रेजी समाचार पत्र ने सेंट स्टीफेंस कालेज के एक लेक्चरर को असाधारण प्रमुखता दी।

 इस लेक्चरर ने मजनू का टीला में एक रेस्टोरेंट में अपने कुछ मित्रों को खाने पर आमंत्रित किया था।

 मेरे विश्वविद्यालय के दिनों में यह क्षेत्र एक तिब्बती कालोनी हुआ करता था जहां पोर्क यानी सुअर के गोश्त की बहुतायत वाले खाने के साथ घर में बनी बियर परोसी जाती थी।

 वह लेक्चरर नाम के मुसलमान थे, जिन्होंने सुअर के गोश्त वाले खाने से परहेज किया।

 उनके दिमाग में एक निशिचत उद्देश्य था-यह प्रदर्शित करना कि हम दूसरे लोगों की खाने-पीने संबंधी आदतों के प्रति उदार हो सकते हैं और हमें होना भी चाहिए-भले ही यह हमारी अपनी रीति-नीति से मेल न खाता हो।

 अतिथियों में शामिल एक अन्य व्यक्ति (वह भी सेंट स्टीफेंस के लेक्चरर हैं) के हवाले से समाचार पत्र ने लिखा-हमारे साथ हिंदू, मुस्लिम, ईसाई और सिख थे।

 हमने बीफ (गोमांस), पोर्क, लैंब, चिकन और सब्जियां खाईं, लेकिन हमने यह सब एक साथ किया और एक-दूसरे की इस पसंद का सम्मान करते हुए।

 अपनी इस खूबसूरत धरती पर उभर रहे फासीवाद के खिलाफ हमारी साझा चिंताएं, नाराजगी और निराशा है।

 यह संदेश काफी सारगर्भित था।

 आखिरकार यह कुछ दोस्तों का कोई सामान्य खाना नहीं था।

 इसे इसीलिए इतना प्रचार मिला, क्योंकि यह एक राजनीतिक विरोध था।

 यह ठीक वैसा ही था जैसे कभी सुधारवादी संस्थाओं द्वारा अंतरजातीय लोगों के बीच खाने-पीने के आयोजन किए जाते थे।

 यह बात अलग है कि जो आयोजन किया गया उसमें हर किसी ने सब कुछ नहीं खाया।

 इस आयोजन का व्यापक संदेश स्पष्ट था-भारत में फासीवाद के खिलाफ लड़ाई में सब जायज है या होना चाहिए।

, हो सकता है कि दादरी में एक मुस्लिम व्यक्ति की खौफनाक हत्या के बाद असाधारण विरोध की जरूरत हो।

 ट्विटर पर एक मुखर कांग्रेस समर्थक ने प्रधानमंत्री के निवास के बाहर गोमांस सेवन का आह्वान किया।

 लेकिन यह आश्चर्यजनक नहीं है कि इस आह्वान को कोई खास समर्थन नहीं मिला।

 इसी तरह कश्मीर घाटी में एक पाकिस्तान समर्थक इस्लामिक नेता द्वारा एक गाय की वीडियोग्राफी वाली हत्या पर भी लोगों ने ध्यान नहीं दिया।

 इस फुटेज को शरारती ढंग से व्हाट्सएप के जरिये लोगों तक पहुंचाया गया था।

, नि:संदेह दादरी में हत्या और उसके बाद के घटनाक्रम से बहुत ही मिश्रित संदेश उभरा।

 एक ओर जहां उन लोगों की जमकर निंदा हुई जो किसी मामले को अपने हाथ में लेते हैं और भीड़ के न्याय को जबरन लागू करने की कोशिश करते हैं वहीं सर्वाधिक समझदार लोगों ने यह महसूस किया कि खाने का मामला इतना संवेदनशील है कि इसे धार्मिक परंपरावादियों अथवा अक्खड़ स्वतंत्रतावादियों के हवाले नहीं किया जा सकता।

 अपने निजी जीवन, खासकर जब दूसरे देशों की यात्र की नौबत आती हैज्तो ज्यादातर मध्य वर्ग के भारतीय अपनी रोजमर्रा की खाने-पीने की आदतों से हट जाते हैं।

 मैं अनेक एसे शुद्ध शाकाहारी घरों को जानता हूं जिन्हें रेस्टोरेंटों अथवा होटलों में मांस-मछली खाने से परहेज नहीं है, लेकिन उनके घर में यह सब पकाने की छूट नहीं होती।

 मैं गोमांस खाने वाले हिंदुओं को भी जानता हूं और पोर्क खाने वाले मुस्लिमों को भी।

 अपनी रोज की आदतों से हटकर कुछ खाने वाले इन लोगों का यह काम किसी बगावत की भावना से नहीं होता, बल्कि जो कुछ प्रतिबंधित है उसकामजा लेने की अच्त इच्छा के चलते।

, जब खाने की बात आती हैज्तो ज्यादातर भारतीय अपनी इच्छा से दूसरों की भावनाओं के साथ समझौता कर लेते हैं।

 सामाजिक नियम-कायदे तय करने वाले संयुक्त परिवारों के ढांचे ने हमेशा यह माना है कि व्यक्तिगत पसंद को चलन वाली सहमति पर हावी नहीं होना चाहिए।

 अगर मुस्लिम मेहमान हैं तो बहुत कम लोग ही पोर्क परोसना पसंद करेंगे।

 इसी तरह यदि अतिथि शाकाहारी हैं तो शाकाहारी व्यंजनों को मांसाहारी खाने से अलग रखने के लिए असाधारण सतर्कता बरती जाती है।

 भारतीय एयरलाइंस कंपनियां वेज और नान वेज खानों को अलग-अलग रखने के साथ ही कभी भी अपने मेन्यू में बीफ अथवा पोर्क नहीं रखती हैं।

 दिल्ली में राजनीतिक बैठकों में भी सामान्य रूप से खाना शाकाहारी ही होता है और अगर कुछ नान वेज होता भी है तो उसके बारे में स्पष्ट रूप से बताया जाता है।

 हां, कुछ अपवाद भी हैं।

 इस मामले में कोलकाता के क्लबों में क्रिसमस लंच दिमाग में आते हैं, लेकिन मुख्य रूप से भारतीयों ने शताब्दियों से खाने-पीने के मामले में दूसरों की भावनाओं को आहत करना तो दूर रहा उनके सम्मान के लिए विशेष ख्याल रखना ही सीखा है।

, यह भी सच है कि भारत में भोजन के मामले में कुछ ढोंग भी नजर आता है।

 लेकिन दूसरों को आहत करने के बजाय दिखावे को पसंद किया गया है।

 वैकल्पिक दृष्टिकोण में हमेशा कुछ चिंतित करने वाले परिणाम होते हैं।

 उदाहरण के लिए जाति और धर्म के बंधनों को तोड़ना 19वीं शताब्दी के शुरुआती दौर में बंगाल के युवाओं की बगावत का मुख्य बिंदु था।

 यह बगावत पश्चिमी विचारों के ओवरडोज से उभरी थी।

 मुख्य रूप से ऊंची जातियों के युवाओं ने रूढ़ियों को तोड़ने का फैसला किया।

 दुर्भाग्य से युवा बागियों को पलटवार के तहत समाज से खदेड़ दिया गया।

 हिंदुत्व पर लिखे गए अपने पत्रों में बंकिम चंद्र चटर्जी ने उन कथित वैचारिक स्वतंत्र लोगों को निशाने पर लिया था जिन्होंने अपनी सोच से दूसरों को प्रभावित करने की कोशिश की थी।

 यह देखना दिलचस्प है कि आज के भारत में भी विश्व बंधुत्व और ज्ञान के आवरण में कुछ वैसा ही रवैया प्रदर्शित किया जा रहा है।

, गत सप्ताह अर्थ और व्यापार को समर्पित एक प्रमुख प्रकाशन ने यह चेतावनी दी कि भारत विदेशी निवेश की जो उम्मीद कर रहा है वह अधूरी रह सकती है कि अगर बहुराष्ट्रीय कंपनियां यह महसूस करती हैं कि वे बाहर से आने वाले अपने लोगों को उनकी पसंद का खाना नहीं उपलब्ध करा पाएंगी।

 अगर अखबार गोमांस के खिलाफ उभरे स्वरों के कारण माहौल खराब होने के बारे में चेतावनी देता तो बात समझ में आती, लेकिन यह कहना कि रेड मीट न मिल पाने से निवेश प्रभावित होगा बहुत अटपटी बात लगती है।

 वेदों के काल में हिंदू गोमांस खाते थे या नहीं, यह एक दिलचस्प ऐतिहासिक बहस हो सकती है।

 लेकिन इसका उत्तर कुछ भी हो, तथ्य यह है कि गोमांस को हमारी याददाश्त में कभी स्वीकार नहीं किया गया।

 गोमांस नहीं खाने (यहूदियों और मुस्लिमों के मामले में पोर्क) का यह मतलब नहीं है कि वे विश्व बंधुत्व के दायरे से अपने आप बाहर हो जाते हैं।

 इसके विपरीत जिन कथित उदार लोगों ने अपनी टी शर्ट पर इस संदेश के साथ प्रदर्शन किया कि मैं गोमांस खाता हूं, उन्होंने एक तरह की हीनभावना का परिचय दिया।

 सेंट स्टीफेंस के लेक्चरर यह तर्क दे रहे थे कि आस्था और भोजन एक साथ नहीं चल सकते।

 उनके विरोधात्मक प्रदर्शन का एक संदेश यह था कि हमें संभवत: ईसाइयों अथवा कम्युनिस्टों की तरह होना चाहिए।

 लेकिन तथ्य यह है कि भारतीयों के अपने मूल्य और आदर्श हैं और गोमांस खाना कम से कम भारतीयता से मेल नहीं खाता।

,  ="-: ;"सौजन्य :-स्वपन दासगुप्ता ( दैनिक जागरण, 26.10.2015),  ="-: ;"( लोखक  वरिष्ठ स्तंभकार है)।

