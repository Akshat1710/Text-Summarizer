पेरिस जलवायु परिवर्तन सम्मेलन घटनाओं के कयास और पूर्वकथन (बिजनेस स्टेंडर्ड )।

पेरिस में आयोजित जलवायु परिवर्तन सम्मेलन मेंं क्या होगा।

 दिसंबर महीने में दुनिया के तमाम नेता 21वें वैश्विक समागम में उस वैश्विक संकट को हल करने के लिए एकत्रित होंगे जिसने दुनिया को बदल दिया है।

 इस बार तमाम पक्षकार इस समस्या को हल करने की दिशा में कुछ करना चाहते हैं।

 कुछ ऐसा जो अतीत से अलग हो।

 लेकिन अभी भी उनमें प्रतिबद्धता की वही कमी नजर आ रही है जो हमें पहले देखने को मिली है।

, कई अन्य बातें भी हैं।

 यह बैठक पेरिस में हो रही है।

 फ्रांस सरकार कूटनीतिक लिहाज से बहुत दुनियादार है।

 उसे पता है कि वह वे गलतियां नहीं कर सकती है जो डेनमार्क सरकार ने वर्ष 2009 में कोपेनहेगन मेंं की थीं।

 उस वक्त विभिन्न देशों के बीच का भरोसा इसलिए टूट गया था क्योंकि विभिन्न देशों ने कपटपूर्ण ढंग से सौदेबाजी कर ली थी।

 यह अमेरिकी राष्ट्रपति बराक ओबामा का आखिरी जलवायु सम्मेलन भी है।

 वह एक ऐसी विरासत चाहेंगे जिसमें दुनिया किसी समझौते पर पहुंचे।

 अमेरिका के लोगों ने तो अभी ही उसे ऐतिहासिक कहना शुरू कर दिया है।

 तो वहां आखिर क्या हो सकता है।

 मैं संभावित परिदृश्य का आकलन पेश करूंगी और आपको बताऊंगी कि विकासशील देशों के लिए इसका क्या अर्थ हो सकता है।

 ये देश पहले ही मौसम की बेईमानी का शिकार हो चुके हैं जबकि इनके लिए विकास भी उतना ही आवश्यक है।

, सबसे पहले तो वहां पेरिस समझौता होगा।

 इसके लिए फ्रांस कुछ चतुराई भरी चालें चलेगा, यह देखते हुए कि मौजूदा मसौदे पर चाल साल से अधिक वक्त से चर्चा चल रही है और यह 50 पृष्ठïों से अधिक लंबा तथा असहमतियों से भरा हुआ है।

 उन्होंने पहले ही विभिन्न देशों के प्रतिनिधियों को आखिरी दिन के बजाय पहले दिन आमंत्रित करके चीजों का क्रम उलट दिया है।

 ओबामा से लेकर जर्मन चांसलर ऐंजला मर्केल और भारतीय प्रधानमंत्री नरेंद्र मोदी तक सभी आ रहे हैं।

, फ्रांस दो सप्ताह तक चलने वाली इस बैठक की शुरुआत में ही सहमति का एक शून्य मसौदा पेश कर देगा।

 विभिन्न देशों के प्रमुखों के पास इसे व्यापक सहमति से स्वीकार करने के बजाय कोई उपाय ही नहीं रहेगा।

 उसके बाद अगले दो सप्ताह तक बातचीत में समय काटा जाएगा।

 दूसरा, पेरिस समझौते के लिए पेश किए गए शून्य मसौदे में न्यूनतम का उल्लेख होगा इसलिए इसके विवाद रहित रहने की संभावना बहुत है।

 इसमें विभिन्न देशों की ऐच्छिक राष्ट्रीय प्रतिबद्धता सहयोग (आईएनडीसी) की बात कही जााएगी।

 यह विभिन्न देशों द्वारा कार्बन उत्सर्जन में कटौती का एक स्वैच्छिक मानक है।

 इसमें यह भी स्वीकार किया जाएगा कि इन प्रतिबद्धताओं का कुल योग दुनिया के तापमान में बढ़ोतरी को 2 डिग्री सेल्सियस से ज्यादा न होने दे।

 फिलहाल इस स्तर को ही सबसे कम जोखिम वाला माना जा रहा है।

 लेकिन कहा जाएगा कि यह समझौता एक स्थिर बुनियाद तैयार करेगा जिस पर भविष्य की प्रतिबद्धताओं को पूरा किया जा सके।

, तीसरी बात, यह समझौता प्रतिबद्धताओं या अनुमानित परिणामों को वैधानिक रूप से बाध्यकारी नहीं बनाएगा।

 बल्कि इसके बजाय रिपोर्ट जमा करने की प्रक्रिया को बाध्यकारी बनाएगा।

 इसके अलावा यह आईएनडीसी के उलझाऊ मसले को भी किनारे कर देगा जबकि भारत जैसे देशों ने इसका तीव्र विरोध किया है।

 इसमें केवल यह कहा जाएगा कि पांच साल में तमाम आईएनडीसी का एकत्रीकरण हो जाएगा।

 ऐसे में किसी एक देश की निजी प्रगति का आकलन नहीं किया जाएगा।

 केवल उनके कदमों का मिलाजुला लेखाजोखा तैयार होगा और यह देखा जाएगा कि वे वैश्विक तापमान को 2 डिग्री सेल्सियस से कम रखने में किस हद तक कामयाब रहे हैं।

 अतिरिक्त फाइनैंस के उलझाऊ मसले पर यह कोई खास जिक्र नहीं करेगा बस एक मोटा-मोटा वादा देखने को मिलेगा।

 अमेरिका को प्रसन्न रखने के लिए फाइनैंस की चर्चा अलग से होगी।

 इस तरह पेरिस जलवायु परिवर्तन संधि नेताओं के सम्मेलन स्थल से जाने के पहले ही हस्ताक्षर के लिए तैयार रहेगी।

 यह कमजोर लेकिन प्रेरक होगी।

 कहा जाएगा कि यह भविष्य के कदमों की जमीन तैयार करने वाला है।

, लेकिन इसका असल मतलब कुछ और है।

 दुनिया एक ऐसे ढांचे पर सहमत होगी जिसे अमेरिका द्वारा आगे बढ़ाया गया होगा और जो स्वैच्छिक होगा।

 लब्बोलुआब यह कि समस्या में विभिन्न देशों के योगदान को ध्यान में रखते हुए उनके लिए उत्सर्जन लक्ष्य तय करने के बजाय विभिन्न देश यह तय करेंगे कि उनको क्या करना है।

 यह बात विकसित और विकासशील का भेद खत्म कर देगी।

 जबकि जलवायु परिवर्तन पर पहले यह सहमति बन चुकी है कि विकसित देश पहले और अधिक व्यापक कदम उठाएंगे क्योंकि ऐतिहासिक रूप से उनकी जिम्मेदारी अधिक है।

, इसका यह अर्थ भी है कि अमेरिका कार्बन बजट में अपेक्षाकृत बढ़ी हुई हिस्सेदारी प्राप्त करेगा।

 महज इसलिए क्योंकि उसने जो इरादा जताया है वह अस्पष्टï है।

 अगर हम वाकई खतरे से बचना चाहते हैं तो दुनिया के पास ग्रीनहाउस गैसों के उत्सर्जन की बहुत सीमित गुंजाइश रह गई है।

 विकासशील देशों की बात करें तो भारत और समूचे अफ्रीका समेत इन देशों को अपने विकास के लिए उत्सर्जन बढ़ाना पड़ेगा।

, वर्ष 2030 तक जो कि ऐच्छिक पेरिस संधि की समयावधि है, पूरा का पूरा कार्बन बजट समाप्त हो चुका होगा।

 विकास का हमारा भविष्य का अधिकार भी उसके साथ ही समाप्त हो जाएगा।

 हमें कहा जाएगा कि हम आर्थिक विकास का कोई और तरीका खोजें।

 हमें कम कार्बन उत्सर्जन वाली विकास की राह खोजनी होगी।

 अगर वह महंगी हुई तो यह हमारी समस्या होगी।

 इसे हासिल करने के लिए न हमें कोई धन मिलेगा और न ही कोई तकनीक।

 अब सवाल यह है कि भारत सरकार यह कैसे सुनिश्चित करेगी कि पेरिस समझौता पूरा तो हो लेकिन हमारी कीमत पर नहीं।

 यह संधि महत्त्वाकांक्षी हो लेकिन इसमें सभी का ध्यान भी रखा जाए।

 यही सबके हित में है।

,  ।

सौजन्य :-बिजनेस स्टेंडर्ड , 24.11.2015,।

