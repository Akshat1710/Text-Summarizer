रिफ्यूजियों से हो न्याय (दैनिक जागरण)।

रिफ्यूजियों से हो न्याय 11राज्य में करीब सात दशक पहले गुलाम कश्मीर से पलायन कर यहां आए रिफ्यूजियों को उनकी छूटी संपत्ति व अन्य अधिकार न मिल पाना चिंता का विषय है।

 विडंबना यह है कि 25 नवंबर वर्ष 1947 के दिन पाकिस्तान ने कश्मीर को हड़पने की नापाक साजिश रची।

 इन कबायलियों ने मीरपुर भिंबर, कोटली, मुज्जफराबाद सहित कई क्षेत्रों में कब्जा कर वहां रह रहे 18 हजार हंिदूू और सिखों का नरसंहार किया।

 35 सौ के करीब जख्मी हुए।

 जो लोग बच गए वे किसी तरह जान बचा कर जम्मू-कश्मीर सहित देश के अन्य हिस्सों में बस गए।

 ।

विडंबना यह है कि देश में जितनी भी सरकारें आईं वह रिफ्यूजियों को उनकी छूटी संपत्तियों का मुआवजा तक नहीं दिला पाई।

 रिफ्यूजी आज भी अपने अधिकारों को लेकर सड़क से संसद तक संर्घष कर रहे हैं।

 विगत दिवस मीरपुर जो अब पाकिस्तान के कब्जे में है के शहीदों की याद में रिफ्यूजियों ने बलिदान दिवस मनाया और अपनी मांगों के समर्थन में सरकार को उनसे किए गए वादों की याद दिलवाई।

 ये रिफ्यूजी सरकार से एक मुश्त मुआवजे की मांग के अलावा युवाओं के लिए रोजगार पैकेज की मांग कर रहे हैं।

 इतना ही नहीं कश्मीरी विस्थापितों की तर्ज पर देश भर के प्रोफेशनल कॉलेजों में आरक्षण भी एक मांग है।

 बेशक प्रधानमंत्री ने राज्य के लिए अस्सी हजार करोड़ रुपये के पैकेज की घोषणा की है।

 लेकिन इसमें भी उन्हें निराशा ही हुई।

 इसमें केवल उनके लिए दो हजार करोड़ रुपये ही रखे गए हैं।

इससे साफ है कि अब एकमुश्त मुआवजे के नाम पर सिर्फ कुछ हजार रुपये ही गुलाम कश्मीर के रिफ्यूजियों के हाथ आएंगे।

 संसद की संयुक्त समिति ने भी पीओके से विस्थापित हुए लोगों के लिए तीस-तीस लाख रुपये एकमुश्त मुआवजे की सिफारिश की थी, लेकिन विडंबना यह रही कि केंद्र ने इस प्रस्ताव को बिना किसी सोच विचार के राज्य को वापस भेज दिया।

 केंद्र सरकार को राज्य के प्रस्ताव का सम्मान करना चाहिए था।

 रिफ्यूजियों के पास आंदोलन करने के अलावा कोई विकल्प नहीं रह गया है।

 हद तो यह है कि विधानसभा में भी रिफयूजियों का प्रतिनिधित्व करने वाला कोई नहीं है।

 उनकी बात में भी तर्क है कि उन्हें केवल वोट बैंक की तरह इस्तेमाल किया जाता रहा है।

 सरकार को चाहिए कि वह उनके दुख दर्द को समङो और उनके पुनर्वास के साथ साथ उचित मुआवजा दिया जाए, जिससे कि वे अपने ही देश में शरणार्थियों की तरह न जिएं।

(स्थानीय संपादकीय, जम्मू-कश्मीर), सौजन्य – दैनिक जागरण, 26-11-2016।

