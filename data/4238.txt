आयोग की सक्रियता(दैनिक जागरण)।

 =": #0000;"राजनीतिक दलों को भी चाहिए कि वह आदर्श व साफ सुथरे चुनाव के लिए आगे आएं और आयोग के इस चुनाव सुधार कार्यक्रम में योगदान दें।

, चुनाव में हर बार चुनाव आयोग की भूमिका महत्वपूर्ण रहती है।

 इस बार चुनाव घोषित होते ही चुनाव आयोग पूरी तरह से सक्रिय हो गया है।

 इसी के मद्देनजर इस बार भी आयोग ने आदर्श चुनाव की दिशा में कई सुधारवादी कदम उठाए हैं।

 इतना ही नहीं, इस बार चुनाव आयोग सभी राजनीतिक दलों व सरकारी विभागों पर भी कड़ी नजर रख रहा है।

 ऐसा पहली बार हुआ है कि जेल में बंद प्रभावी व्यक्ति शराब ठेकेदार शिव लाल डोडा हों, बठिंडा शहरी के अकाली विधायक सुरूप सिंगला हों या फिर भाजपाध्यक्ष व केंद्रीय मंत्री विजय सांपला की संकल्प रथ यात्रा… सभी पर आदर्श आचार संहिता लगते ही आयोग द्वारा कार्रवाई की गई है।

 इस बार आयोग शिकायतें मिलते ही त्वरित कार्रवाई कर रहा है।

 सूबे के उपमुख्यमंत्री सुखबीर बादल के प्रचार के दौरान हुई पत्थरबाजी से पूर्व आम आदमी पार्टी के प्रत्याशी भगवंत मान के बयान की वीडियो पर भी आयोग ने शिकायत पर तुरंत संज्ञान लिया है और वीडियो की जांच के आदेश दे दिए हैं।

 इसमें मुख्य चुनाव आयुक्त खुद पूरी नजर रख रहे हैं।

 आयोग की कार्रवाइयों से राज्य का सरकारी अमला भी अछूता नहीं है।

 चुनाव आयोग ने राज्य के जहां बाइस में से दस जिलों के एसएसपी, आइजी व पुलिस कमिश्नर को बदला वहीं पर कुछ जिलों के उपायुक्तों पर भी आयोग का डंडा चला है।

 नगर निकायों को शहरों में निजी स्थानों पर बिना इजाजत तथा सरकारी स्थलों पर लगे राजनीतिक दलों के होर्डिंग्स, बैनर, पोस्टर इत्यादि तुरंत प्रभाव से हटाने के आदेश दिए हैं।

 इसके अलावा चुनाव आयोग ने मतदाता जागरूकता के लिए भी कई प्रभावी कदम उठाए हैं।

 हर जिले में मतदाताओं को चुनाव में मतदान के लिए प्रेरित करने के लिए ब्रांड अंबेसेडर नियुक्त किए हैं, साथ ही सोशल मीडिया से लेकर हर तरह के मीडिया पर मतदाताओं को वोट बनाने व वोट डालने के लिए जागरूक किया जा रहा है।

 ऐसे में राजनीतिक दलों को भी चाहिए कि वह आदर्श व साफ सुथरे चुनाव के लिए आगे आएं और आयोग के इस चुनाव सुधार कार्यक्रम में योगदान दें।

 वह ऐसे कोई काम न करें जिनसे आदर्श आचार संहिता की अवहेलना होती हो।

 सरकारी अमले को भी चाहिए कि वह राजनीतिक दलों के प्रभाव में आए बिना राज्य की बेहतरी के लिए आयोग की नीतियों को इमानदारी से लागू करे और आयोग को इसमें पूरा साथ दे।

 स्थानीय संपादकीय : पंजाब , सौजन्य- दैनिक जागरण।

