संयत रहें प्रधानमंत्री (नवभारत टाइम्स)।

उत्तर प्रदेश के चुनाव प्रचार में प्रधानमंत्री से लेकर छुटभैये नेता तक अपने विरोधियों के लिए जितनी कड़वाहट भरी और अभद्र भाषा का प्रयोग कर रहे हैं, वह चिंता का विषय है।

 इससे एक बार फिर यह साफ हो गया है कि हमारे नेताओं में इतना आत्मविश्वास नहीं है कि वे ठोस मुद्दों पर बात करके जनता का वोट ले सकें।

 संप्रदाय और जाति के स्तर पर उतर कर अपने विरोधियों को धिक्कारे बगैर उनका काम नहीं चलता।

 लेकिन उन्हें शायद इस बात का अहसास तक नहीं है कि इस कवायद में वे देश के संवैधानिक मूल्यों और लोकतांत्रिक मर्यादा को किस हद तक तार-तार कर रहे हैं।

, उन्हें यह भी पता नहीं चल पाता कि धांसू डायलॉगबाजी के चक्कर में उनकी हैसियत एक स्टैंडअप कमीडियन जितनी ही रह जाती है।

 अब जैसे, बीजेपी के राज्यसभा सांसद विनय कटियार ने कहा कि प्रियंका गांधी से ज्यादा सुंदर अभिनेत्रियां और प्रचारक महिलाएं बीजेपी में हैं, लिहाजा प्रियंका के प्रचार करने से कोई फर्क नहीं पड़ेगा।

, यूपी में बीजेपी के लिए चुनाव प्रचार करने आए मध्य प्रदेश के मुख्यमंत्री शिवराज सिंह चौहान ने कहा कि आजम खान ऐसे नेता हैं, जिनका नाम ले लूं तो नहाना पड़ता है।

 आजम खान ने कहा कि मुसलमान ज्यादा बच्चे इसलिए पैदा करते हैं क्योंकि उनके पास कोई काम नहीं होता।

, समाजवादी पार्टी के वरिष्ठ नेता राजेंद्र चौधरी ने पीएम नरेंद्र मोदी और बीजेपी के राष्ट्रीय अध्यक्ष अमित शाह दोनों को आतंकवादी बता दिया।

 यूपी के सीएम अखिलेश यादव ने कहा कि ‘मेगास्टार अमिताभ बच्चन से मेरा निवेदन है कि वह गुजरात के गधों का प्रचार न करें।

’।

दरअसल, अखिलेश की यह टिप्पणी प्रधानमंत्री के उस बयान की प्रतिक्रिया के तौर पर आई थी, जिसमें उन्होंने कहा था कि किसी गांव में अगर कब्रिस्तान बनता है तो श्मशान भी बनना चाहिए, रमजान में बिजली मिलती है तो दिवाली पर भी मिलनी चाहिए।

 प्रधानमंत्री के इस बयान ने देश को सदमे में डाल दिया है।

 हर किसी की हर जरूरत पूरी होनी चाहिए, लेकिन यह सामान्य सी बात कहने के लिए भारत के प्रधानमंत्री को चुनावी माहौल में दो धर्मों के बीच तुलना क्यों करनी चाहिए।

, ठीक है कि प्रधानमंत्री एक राजनीतिक दल के शीर्ष नेता भी हैं, लेकिन उससे पहले वे देश के अभिभावक हैं।

 इस बयान पर बीजेपी प्रवक्ताओं ने यह सफाई दी है कि यह अखिलेश यादव की अल्पसंख्यक तुष्टीकरण वाली नीति पर कटाक्ष था।

 लेकिन उन्हें यह सफाई अदालत या चुनाव आयोग को देनी चाहिए।

 आम लोग शब्दों के पीछे छिपे इरादों को अच्छी तरह समझ लेते हैं।

, ऐसे किसी मुद्दे पर अखिलेश सरकार की कोई आलोचना बनती भी हो तो प्रधानमंत्री इस आशय के कुछ तथ्य सामने रखकर दो टूक कह सकते थे कि धर्मों के बीच भेदभाव ठीक नहीं है।

 मगर जिस रूप में इसे पेश किया गया, उसे सांप्रदायिक ध्रुवीकरण का प्रयास ही कहा जाएगा।

 राजनीति में शीर्ष स्तर पर आ रही इस गिरावट को अब नहीं तो कब रोका जाएगा।

, सौजन्य- नवभारत टाइम्स।

