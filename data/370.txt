नीयत, नीति और नेताजी (राष्ट्रीय  सहारा )।

राजनीति में मुद्दे दफन नहीं होते, उन्हें निर्जीव होने के बाद भी जिंदा रखा जाता है।

 भारतीय राजनीति में नेताजी सुभाष चंद्र बोस का मुद्दा ऐसा है, जिसे हर राजनैतिक दल ने अपनी-अपनी सहूलियत के मुताबिक जिंदा रखा है।

 किसी ने उनकी मौत के बहाने।

 कोई मौत के खारिज करके नेताजी के मसले को जिंदा रखे हुए है।

 इतिहास लेखन की अपनी एक वैज्ञानिक प्रक्रिया होती है।

 उसका एक जटिल तरीका है।

 किसी एक स्रेत को उठाकर इतिहास नहीं लिखा जा सकता है।

 अब जब नेताजी इतिहास का अध्याय हैं, तब स्रेतों की पड़ताल बेहद अनिवार्य हो जाती है।

 वह भी तब जब उनकी मौत को मुद्दा बनाने और विमान दुर्घटना में उनके न मारे जाने का दावा करने वाले दोनों राजनैतिक दलों ने सरकारी अधिष्ठान के अध्याय पूरे कर लिए हों।

 आजादी के बाद नेताजी शायद उन गिने-चुने लोगों में हैं, जिनके पीछे सबसे ज्यादा कहानियां, किंवदंतियां और उनसे जुड़ी लोकोक्तियां हैं।

 उनकी मौत की पड़ताल के लिए सरकार को शाहनवाज खान कमेटी, खोसला आयोग, मुखर्जी आयोग गठित करने पड़े।

 मोरार जी देसाई के प्रधानमंत्री बनने के ऐन पहले तक यह तय सत्य में परिवर्तित हो गया था कि विमान दुर्घटना में नेताजी चल बसे थे।

, खोसला आयोग और शाहनवाज कमेटी ने नेताजी के सहयात्री और दुर्घटना में बच गए लोगों के बयान भी लिए थे।

 यही नहीं, नेताजी की सेवा करने वाली नर्स शान का उनके निधन के एक साल बाद दिया बयान भी इसकी पुष्टि करता है।

 नर्स शान ने कहा , जब उनकी मृत्यु हुई मैं उनके पास ही थी।

 वह 18 अगस्त 1945 को चल बसे।

 मैं सर्जिकल नर्स हूं और मैंने उनकी मृत्यु तक उनकी देखभाल की।

 मुझे निर्देश दिया गया था कि मैं उनके पूरे शरीर पर जैतून का तेल लगाऊं और मैंने ऐसा ही किया।

 जब कभी उन्हें थोड़ी देर के लिए होश आता, वह प्यास महसूस करते थे।

 कराहते हुए वह पानी मांगते थे।

 मैंने उन्हें कई बार पानी पिलाया।

 इसके साथ ही दुर्घटना के बाद बोस को जिस अस्पताल में भर्ती कराया गया, उसके प्रभारी चिकित्सा अधिकारी जापानी सेना के कैप्टन तानेयोशी योशिमी ने भी बताया था, जब उन्हें बिस्तर पर लिटाया गया, तब मैंने ही तेल से उनके (बोस के) शरीर का जख्म साफ किया और उनकी ड्रेसिंग की।

 उनका पूरा शरीर बुरी तरह जल चुका था।

 उनका सिर, छाती और जांघ गंभीर रूप से जले हुए थे।

 वह अधिकतर बातें अंग्रेजी में कर रहे थे।

 इसके बाद एक एंटरप्रेटर को भी बुलाया गया।

 लेकिन इन सारी बातों को दरकिनार कर मोरारजी देसाई ने 1978 में इससे इतर बयान देकर नेताजी के जीवन और मृत्यु के संदर्भ में एक नया विवाद खड़ा कर दिया।

 वर्ष 1999 में तत्कालीन प्रधानमंत्री अटल बिहारी वाजपेयी ने इस विवाद के स्थाई समाधान के लिए मुखर्जी आयोग का गठन कर दिया।

, इस आयोग ने भी विमान दुर्घटना में नेताजी के मारे जाने को सिरे से खारिज कर दिया।

 नतीजतन, नेताजी की मौत का रहस्य रूस के जार निकोलस तृतीय की छोटी बेटी अनेस्तासिया निकोलेवना की तरह ही विवाद का सबब बन गया।

 फैजाबाद के गुमनामी बाबा को नेताजी की तरह पेश किया गया।

 1980 में बाबा जय गुरुदेव खुद नेताजी बनकर कानपुर उपस्थित हो गए।

 जहां उनकी भद हुई।

 राजनेताओं से लेकर धर्मगुरु तक सबके लिए नेताजी एक ऐसी बैसाखी बन गए जिससे जनता के दिलों में उतरा जा सकता था।

 यह इसलिए सच है क्योंकि नेताजी एक हीरो थे।

 भारतीय फिल्म में कोई हीरो मरता नहीं है।

 हम हीरो को मरते हुए देख नहीं सकते।

 यही वजह है कि हम 71 साल से विवादों की शक्ल में ही सही अपने हीरो को जिंदा रखे हैं।

 उनके कर्म, उनका योगदान, उनकी प्रेरणा, उनका आत्मबल और आजादी की उनकी जिजीविषा किसी भी भारतीय के दिल में कभी मर नहीं सकती है।

 तो आखिर क्या वजह थी कि कांग्रेस नेताजी के मौत के रहस्य से सच का पर्दा उठाने को तैयार नहीं थी।

 यह सारा इस पूरे विवाद में पक्ष-विपक्ष खड़े लोगों की भूमिका को संदेह के घेरे में डालता है।

 24 जनवरी 2014 को कटक में बतौर राष्ट्रीय अध्यक्ष राजनाथ सिंह ने कहा था कि अगर भाजपा सत्ता में आई तो नेताजी की मौत से रहस्य के पर्दे हटाएगी।

, लोक सभा चुनाव के दौरान नरेन्द्र मोदी ने इसे अकादमिक और बौद्धिक विषय से आगे जनआकांक्षाओं का सबब बना दिया।

 हालांकि यह भी सच है कि भारतीय राष्ट्रीय अभिलेखागार को साल 1997 में रक्षा मंत्रालय से आजाद हिंद फौज की 990 फाइलें प्राप्त हुई थीं, वर्ष 2012 में खोसला आयोग की 271 फाइलें, न्यायमूर्ति मुखर्जी जांच आयोग की 759 फाइलें और संबंधित कुल 1030 फाइलें गृह मंत्रालय से प्राप्त हुई थीं।

 ये फाइलें जनता के लिए पहले से ही उपलब्ध हैं।

 इसके बावजूद नेताजी से जुड़े दस्तावेजों के राष्ट्रहित में जारी करने का साहस दिखाकर नरेन्द्र मोदी ने अपने से पूर्व सभी प्रधानमंत्रियों से लंबी लकीर खींच दी।

 अब तक जो दस्तावेज बेपर्दा हुए हैं, उनमें कहीं कोई ऐसा रहस्य और रोमांच नहीं दिखता है, जिसके नाते यह पूरा का पूरा प्रकरण तिलस्म का सबब बना दिया जाए।

 बावजूद इसके कांग्रेस के नीतिकारों ने इसे पोशीदा बनाए रखा जो नेहरू से लेकर मनमोहन सिंह तक की भूमिका पर सवाल खड़ा करता है; क्योंकि नेताजी जन-स्मृति में एक मिथ की तरह जिंदा हैं, रहेंगे।

 नि:संदेह नेताजी की लोकप्रियता तत्कालीन कांग्रेस के अंदर और देश की सरहद के भीतर पंडित नेहरू से ज्यादा थी।

 देश में अब भी ज्यादा है।

 शायद यही वजह है कि हरिपुरा कांग्रेस में महात्मा गांधी के उम्मीदवार पट्टाभि सीतारमैया को पराजित करने में वह कामयाब हुए थे।

 पर महात्मा गांधी के सम्मान में इस्तीफा भी दे दिया।

, उस समय विरोध का आधार विचार था।

 लेकिन इसी विचार को आधार बनाकर ऐसी किवंदतियों को इतिहास का अध्याय बनाया गया जो यह साबित करती हों कि नेताजी, नेहरू, गांधी और पटेल आजादी के लिए तो अपने-अपने तरीके से जंग कर रहे थे पर कांग्रेस का तत्कालीन नेतृत्व नेताजी के व्यक्तित्व से परेशान भी था।

 शायद इसलिए उनके निधन के बहुत समय बाद तक उनके परिजनों की जासूसी के आरोप हवा में उछलते रहे।

 नेताजी के बड़े भाई शरतचंद्र बोस तो आजादी के बाद भी कांग्रेस विरोध के केंद्र बिंदु रहे।

 रहस्य पर आवरण डालने की यह भी एक वजह रही होगी।

 कांग्रेस भूल रही थी कि एक झूठ सौ बार बोला जाय तो भी सच नहीं हो सकता।

 एक सच को छिपाने के लिए सिर्फ एक झूठ बोलकर काम नहीं चलाया जा सकता, उसके लिए बार-बार झूठ बोलना होगा।

 अभी तक जो दस्तावेज सार्वजनिक हुए हैं, वह देवकीनंदन खत्री के ‘‘चंद्रकांता संतति’ की तरह रहस्य-रोमांच से लबरेज नहीं है पर इससे राजनैतिक दलों खासकर कांग्रेस की नीति और नीयत एक बार फिर कटघरे में है।

 उसे जवाब देना होगा कि आखिर हरदिलअज्ीज्ा नेताजी के दस्तावेज का खुलासा करने से वह घबरा क्यों रही थी।

 संभव है कि हर माह 25 फाइलें सार्वजनिक किए जाने की मासिक किस्त में कांग्रेस की इस घबराहट का जवाब छिपा हो।

,  , सौजन्य :-राष्ट्रीय  सहारा   ,25.01.2016,योगेश मिश्र।

