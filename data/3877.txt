यूरोपीय देशों के लिए मिसाल बने अमेरिकी नागरिक (दैनिक भास्कर)।

चलिए मान लेते हैं कि हम किसी कॉस्मिक थेरेपिस्ट के ऑफिस में हैं और वर्ष 2016 के बारे में काउन्सलिंग कर रहे हैं।

 हमसे कहा जा रहा है कि पूरे वर्ष 2016 को देखिए और उसके बारे में कुछ कहिए।

 फिर विचार आ रहे हैं कि बीता वर्ष बहुत खतरनाक बीता।

 हालांकि, इस बात की खुशी है कि नया वर्ष हमारे सामने है।

, पिछले 12 महीनों को उन लोगों की नजर से देखें, जिन्होंने अलग-अलग घटनाओं में दुख महसूस किया।

 अमेरिका में कुछ लोग कहते हैं कि वे बीते वर्ष को ऐसे राष्ट्रपति का चुनावी वर्ष मानेंगे, जो उस पद के काबिल नहीं है।

 उन्हें देखकर लगता है कि वे देश को किसी गेम-शो के होस्ट की तरह चलाना चाहते हैं।

 कोई भी नहीं जानता कि वे क्या करेंगे।

, पिछले वर्ष ऐसी कई घटनाएं हुई हैं, जिन्हें कभी सोचा नहीं जा सकता।

 तानाशाहों और आतंकियों ने मध्य-पूर्व से यूरोप तक लोगों का खून बहाया, इमारतों को मलबे में बदला।

 दक्षिणपंथी उग्रवाद और बाहरी लोगों के प्रति घृणा ने वातावरण बिगाड़ने का काम किया।

 अमेरिकी चुनाव तक इससे अछूते नहीं रहे।

 इतने समृद्ध देश से भी नस्लीय बातें निकलकर आईं।

, पृथ्वी का तापमान पिछले कई दशकों की तुलना में ज्यादा है, क्योंकि आर्कटिक का संतुलन बिगड़ गया है।

 इन बातों से अगर सबक लिए जाएं, तो नया वर्ष बेहतर बन सकता है।

 अमेरिका में करीब आधे राज्यों की हालत खराब है।

 वे आर्थिक रूप से पिछड़ रहे हैं।

 उन राज्यों में 15 डॉलर न्यूनतम वेतन की मांग हो रही है।

 पिछले नवंबर में इसी कारण से देशभर में रैलियां निकाली गई थीं।

जब आंदोलन तेज हो गया, तो दो दर्जन से अधिक राज्यों ने न्यूनतम वेतन में बढ़ोतरी की है।

 अमेरिका के नवनिर्वाचित राष्ट्रपति ने प्रचार के दौरान अमानवीय बयानबाजी करके अप्रवासियों और शरणार्थियों पर निशाना साधा, जबकि अमेरिका के ही कई समाजों में उनका स्वागत किया गया है।

 अमेरिकी लोगों ने सीरियाई लोगों के लिए अपने घरों के दरवाजे खोले।

 गर्वनरों, मेयरों, अध्यापकों, वकीलों, धर्म गुरुओं ने कस्में खाई कि वे किसी विदेशी नागरिक को धक्के नहीं खाने देंगे।

 यह यूरोप के लिए बड़ा उदाहरण है।

, पुलिस की गोलीबारी से अश्वेतों की जान जाने के बाद पूरे अमेरिका में प्रदर्शन होने लगे थे।

 जबकि, हिलेरी क्लिंटन और मिशेल ओबामा ने लाखों लोगों को प्रेरित किया है।

 लोगों में फूट डालने वाली ताकतें मजबूत हैं, लेकिन यह हमारा दायित्व है कि हम बिना किसी की बातों में आए खुद को एक-दूसरे से अलग न करें।

 फिर भले ही वह नए राष्ट्रपति ही क्यों न हों।

 पुरानी अच्छी बातों से प्रेरणा लेकर कोशिश करनी होगी कि हम उनके साथ खड़े रहें- जो न्यूनतम वेतन की मांग कर रहे हैं, जो अत्याचारों और भेदभाव के खिलाफ लड़ रहे हैं, जो गरीब और कमजोर हैं।

 अगर ऐसा होता है, तो हम नए वर्ष को खुशनुमा वर्ष में बदल सकते हैं।

, – द न्यूयॉर्क टाइम्स एडिटोरियल बोर्ड।

सौजन्य – दैनिक भास्कर।

