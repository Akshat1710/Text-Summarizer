नीतिगत दरों में कटौती के आसार (राष्ट्रीय  सहारा )।

मंगलवार यानी दो फरवरी को रिजर्व बैंक छठी बार द्विमासिक मौद्रिक नीति की समीक्षा करने वाला है।

 यह मौद्रिक समीक्षा इसलिए भी महत्त्वपूर्ण है, क्योंकि यह बजट से ठीक पहले पेश की जा रही है।

 चूंकि नया आधार दर 1 अप्रैल, 2016 से लागू किया जाना है और छोटी जमा योजनाओं में दिये जा रहे ज्यादा ब्याज दरों में कटौती करने की बात भी 1 अप्रैल, 2016 से कही जा रही है।

 अनुमान लगाया जा रहा है कि फिलहाल अर्थव्यवस्था को गति देने के लिये रिजर्व बैंक रेपो दर में कम से कम 0.25 प्रतिशत की कटौती की घोषणा कर सकता है।

 ध्यान रहे, रिजर्व बैंक ने 1 अप्रैल, 2016 से नये आधार दर को लागू करने का फैसला किया है।

 इसके लिये न्यूनतम कोष लागत पर कर्ज (एमसीएलआर) को मानक बनाया गया है।

 इसके अनुपालन के लिये बैंकों को पांच बेंचमार्क दर का निर्धारण करना होगा, जिसकी अवधि 1 दिन से 1 साल तक हो सकती है।

 इस पण्राली के तहत जमा कोष की लागत, परिचालन खर्च, लंबी अवधि के कर्ज से बैंकों को मिलने वाले लाभ के हिस्से को कर्जदारों से साझा करना, सीआरआर के अनुपालन हेतु केंद्रीय बैंक के पास रखे गये कोष, जिसपर केंद्रीय बैंक कोई ब्याज नहीं देता है, से होने वाले नुकसान की भरपाई कर्जदारों से नहीं करना, रेपो दर आदि को दृष्टिगत रखते हुए बैंक कर्ज दर का निर्धारण करेंगे।

, मालूम हो कि रिजर्व बैंक जब रेपो दर में कटौती करता है तो बैंकों को कम लागत पर नकदी मिलती है।

 कम लागत एवं बिना जोखिम के नकदी मिलने के बाद बैंकों को तुरंत नीतिगत दरों की कटौती का फायदा कर्जदारों को देने के लिये मजबूर होना पड़ेगा।

 मौजूदा समय में छोटी बचत योजनाओं पर मिलने वाला ज्यादा ब्याज कर्ज ब्याज दर में कटौती की राह का एक बड़ा रोड़ा माना जा रहा है।

 छोटी बचत योजनाओं पर ज्यादा ब्याज देने के कारण बैंक रिजर्व बैंक द्वारा नीतिगत दरों में कटौती के बावजूद इसका फायदा कारोबारियों को नहीं दे पा रहे हैं।

 इसलिये, सरकार छोटी बचत योजनाओं में मिलने वाले ज्यादा ब्याज के संदर्भ में बड़ा बदलाव करने की तैयारी कर रही है।

 यह बदलाव 1 अप्रैल 2016 से लाने की बात कही जा रही है, जिसके तहत प्रत्येक तीन महीने पर छोटी जमा योजनाओं पर दिये जा रहे ब्याज दरों की सार्थकता की समीक्षा की जा सकती है।

 दरअसल, बैंक एक लंबे अरसे से छोटी बचत योजनाओं जैसे,पीपीएफ, एनएससी, केभीपी आदि में दिये जा रहे ज्यादा ब्याज दरों को लेकर अपनी आपत्ति सरकार के समक्ष रख रहे हैं।

 सुकन्या समृद्धि योजना एवं बुजर्गों के लिये चलाई जा रही छोटी जमा योजनाओं में दिये जा रहे ब्याज दरों को लेकर भी वे अपनी आपत्ति जता रहे हैं।

 वर्तमान में बैंक अपने ग्राहकों को पांच साल की 1 करोड़ से कम राशि वाले मियादी जमा पर 7 से 8 प्रतिशत ब्याज दे रहे हैं।

 छोटी जमा योजनाओं में कम ब्याज मिलने के कारण आमजन बैंक में अपनी जमा पूंजी रखने से कतरा रहे हैं।

 बैंक महंगी जमा लागत वाली पूंजी के बूते पर कर्ज दर में कटौती नहीं कर सकते हैं।

, पूंजी की लागत सस्ती होने पर ही ऐसा करना उनके लिये संभव हो सकता है।

 याद रहे, रिजर्व बैंक, रेपो एवं रिवर्स रेपो दर द्वारा बाजार की मौद्रिक स्थिति को संतुलित रखता है।

 केंद्रीय बैंक बाजार में नकदी की उपलब्धता को सुनिश्चित करने के लिये रेपो दर में कटौती करता है।

 इसी तरह, रिवर्स रेपो दर की मदद से रिजर्व बैंक बाजार में उपलब्ध अतिरिक्त नकदी को सोख लेता है।

 दोनों का इस्तेमाल बाजार में नकदी पर नियंतण्रकरने के लिये किया जाता है।

 बोफा मेरिल लिंच ग्लोबल रिसर्च के मुताबिक भी रिजर्व बैंकदो फरवरी की मौद्रिक नीति समीक्षा में रेपो दर में 0.25 प्रतिशत की कटौती कर सकता है।

 इसके ठीक विपरीत, कुछ जानकारों का मानना है कि 29 फरवरी के बजट को दृष्टिगत करते हुए रिजर्व बैंक नीतिगत दरों में कटौती करने से इस बार के मौद्रिक समीक्षा में गुरेज करेगा, लेकिन बजट के बाद वह नीतिगत दरों में कटौती कर सकता है।

 उपभोक्ता मूल्य सूचकांक पर मापी जाने वाली मुद्रास्फीति दिसम्बर में 5.61 प्रतिशत थी, जो जनवरी 2016 के लिए रिजर्व बैंक के 6 प्रतिशत के अनुमान से कम है।

 हालांकि, औद्योगिक उत्पादन सूचकांक का आंकड़ा कम होकर 3.2 प्रतिशत पर आ गया है, जिससे नीतिगत दरों में कटौती की संभावना को बल मिलता है।

 इधर, रुपये के मूल्य में लगातार उतार-चढ़ाव की स्थिति बनी हुई है।

 इतना ही नहीं, एशियाई देशों की मुद्राओं में भी आजकल नरमी की स्थिति बनी हुई है।

 इसलिए हालत पर काबू पाने के लिए रिजर्व बैंक को देर-सबेर नीतिगत दरों में कटौती करना ही पड़ेगा।

, साफ है नीतिगत दरों में कटौती से अर्थव्यवस्था एवं निवेश को गति मिलेगी, जिससे विकास का मार्ग प्रशस्त होगा।

 वर्तमान में नियंतण्र निर्यात में 2.5 प्रतिशत की वृद्धि के बावजूद भारत के निर्यात में 15 प्रतिशत की गिरावट दर्ज की गई है।

 भले ही इससे व्यापार घाटा में इजाफा हुआ है, लेकिन नियंतण्र संक्रमण के मौजूदा दौर में यह इस बात का भी संकेत है कि भारतीय मुद्रा अन्य देशों की मुद्राओं के मुकाबले मजबूत है।

 फिलवक्त यह स्थिति अर्थव्यवस्था के लिए अच्छी मानी जा सकती है।

 रिजर्व बैंक इस स्थिति का फायदा उठाते हुए मौद्रिक संतुलन को कायम रखने की तरफ अपना ध्यान केंद्रित कर सकता है।

 इधर, सरकार समझ चुकी है कि सरकारी खजाने की सेहत को दुरु स्त किये बिना अर्थव्यवस्था में तेजी नहीं लाई जा सकती है।

 इसलिए, वह अपने खजाने को बढ़ाने के लिए लगातार प्रयास कर रही है।

 सरकार सब्सिडी की अवधारणा के खिलाफ नहीं है, क्योंकि कुल जनसंख्या का 25 प्रतिशत हिस्सा आज भी गरीबी रेखा के नीचे है।

 ऐसे में देश की बहुत बड़ी आबादी को मदद की जरूरत है।

 इसलिए, सरकार सब्सिडी को तर्कसंगत बनाने का प्रयास कर रही है।

 सरकार का मानना है कि सब्सिडी अमीरों के लिये नहीं बल्कि जरु रतमंदों के लिए है।

 बीते महीनों से अंतरराष्ट्रीय बाजार में कच्चे तेल की कम कीमत होने के बावजूद भी सरकार ने पेट्रोल एवं डीजल की कीमत में कटौती नहीं करके सरकारी खजाने की सेहत को बेहतर करने की कोशिश कर रही है।

 इतना ही नहीं, आगामी बजट में सरकार की योजना लोक-लुभावन नीति बनाने से परहेज करने की भी है, ताकि अर्थव्यवस्था की सेहत ठीक रह सके।

इसमें दो राय नहीं है कि कर्ज दर में कमी आने से लोग गृह, वाहन, कंज्यूमर, पर्सनल आदि कर्ज लेने में समर्थ हो सकेंगे, जिससे वाहनों एवं अन्य उत्पादों की बिक्री में तेजी आयेगी।

 बेशक, रिजर्व बैंक द्वारा नीतिगत दरों में कटौती करने से बैंकों के पास पर्याप्त नकदी का संचार होगा और वह कर्ज दर में कमी एवं कर्ज वितरण करने में समर्थ हो सकेगा, जिससे देश में रोजगार को बढ़ावा, विकास को बल, उत्पादन में इजाफा, विविध उत्पादों की बिक्री में तेजी, अर्थव्यवस्था में मजबूती आदि संभव हो सकेगा।

,  , सौजन्य :- राष्ट्रीय  सहारा  ,1.02.2016,सतीश सिंह।

