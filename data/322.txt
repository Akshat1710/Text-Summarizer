फेसबुक: प्रधानमंत्री के संबोधन के मायने ( बिजनेस स्टैंडर्ड )।

नरेंद्र मोदी को प्रधानमंत्री बने हुए एक साल से ज्यादा का वक्त बीत चुका है।

 हालांकि एक नेता के रूप में मोदी से जुड़े सार्वजनिक विचार आलोचना और सराहना के बीच बंटे हुए हैं।

 बेहद कम लोग ही उनके दमदार भाषण और जनसंचार कौशल को खारिज करते हैं।

 उनकी अक्सर होने वाली विदेश यात्रा हो, रेडियो प्रोग्राम, रैलियां हो या फिर संसद में दिया गया भाषण, मोदी ने लोगों को अपनी वाक्पटुता के आकर्षण में बांध लिया।

 इस बात से उनके कुछ राजनीतिक प्रतिद्वंद्वी भी सहमत होंगे।

, जब भी मोदी मंच पर आते हैं तो इतनी आसानी से दर्शकों से कैसे जुड़ जाते है।

 इसका कोई फॉर्मूला नहीं हो सकता है।

 ‘टू दि न्यू डिजिटल’ के एक अध्ययन में सिलिकन वैली में मोदी के भाषणों में इस्तेमाल किए गए कुछ कीवड्र्स का आकलन किया है जिससे यह खुलासा होता है कि वह सही परिप्रेक्ष्य में सही वाक्यों का इस्तेमाल करने में माहिर हैं।

 इस विश्लेषण में मोदी की हाल की अमेरिका यात्रा के दौरान फेसबुक के टाउनहॉल, मेनलो पार्क, कैलिफोर्निया मुख्यालय में दिए गए भाषण को शामिल किया गया है।

, सिलिकन वैली की तकनीकी कंपनियों के टाउनहॉल का इस्तेमाल किसी संस्था के सभी कर्मचारियों के लिए किसी अनौपचारिक पब्लिक इवेंट के लिए किया जाता है।

 आमतौर पर इस मंच का इस्तेमाल मुख्य कार्याधिकारी (सीईओ) या कंपनी के प्रेसीडेंट किसी उत्पाद विकास या संगठनात्मक रणनीति से जुड़े बड़े फैसले की घोषणा करने के लिए करते हैं।

 सिलिकन वैली के भाषणों के दौरान मोदी के दर्शक दुनिया की बड़ी तकनीकी कंपनियों के सीईओ थे।

 मोदी उस देश के प्रतिनिधि के तौर पर अपना भाषण दे रहे थे जिसने सात सालों तक करीब 9 फीसदी की दर से वृद्धि करने के बाद वर्ष 2012 से ही 5 फीसदी की वृद्धि दर के स्तर तक चला गया।

 मोदी को संभवत: इसीलिए चुना गया कि वे आर्थिक वृद्धि दर की रफ्तार में सुधार ला सकें और उनका जोर इस बात पर भी था कि भारत की अर्थव्यवस्था अब ज्यादा खुली हुई और विदेशी निवेश (प्रत्यक्ष और संस्थागत) के लिए आकर्षक है।

 इस पृष्ठभूमि में मोदी ने उस रणनीति को अपनाया जो विज्ञापनदाताओं और जनसंपर्क विशेषज्ञों के लिए भी अहम है।

 फेसबुक टाउनहॉल में भारतीय प्रधानमंत्री के भाषण के कुछ अहम पहलुओं पर हम गौर करते हैं:, ब्रांड रणनीतिकार, शोध में यह पाया गया कि मोदी ने अपने भाषण में ‘भारत’, ‘देश’ और ‘दुनिया’ जैसे शब्दों का बार-बार इस्तेमाल किया।

 ‘भारत’ और ‘दुनिया’ शब्दों का इस्तेमाल उन्होंने क्रमश: 22 और 9 बार किया जिससे यह अंदाजा होता है कि मोदी दुनिया के सामने भारत की एक अलग छवि गढ़ रहे थे।

 क्या वह एक ब्रांड को स्थापित कर रहे थे।

, बेहतर बाजार शोध, अगला कदम यह जानने का था कि उनके दर्शक किस व्यवसाय क्षेत्र से ताल्लुक रखते हैं।

 मोदी ने सूचना प्रौद्योगिकी उद्योग को ध्यान में रखते हुए और इस क्षेत्र के लोगों से ज्यादा संपर्क बढ़ाने के लिए तकनीक, डिजिटल, इंटरनेट, साइबर, सोशल, ब्रॉडबैंड, मोबाइल, कनेक्टेड, डाटा और सूचना जैसे शब्दों का इस्तेमाल किया।

 मिसाल के तौर पर तकनीक और डिजिटल जैसे शब्दों का इस्तेमाल उन्होंने क्रमश:16 और 10 बार किया।

 क्या उनका जोर बाजार पर था।

, विज्ञापन गुरु, शुरुआती संपर्क के बाद मोदी ने खास सेगमेंटखिलाडिय़ों की बात पर जोर दिया जो उनके लिए अहम हों।

 उनके भाषण में फेसबुक, ट्विटर, इन्साटाग्राम, ऐंड्रॉयड, स्काइप, सिस्को और व्हाट्सऐप प्रमुख शब्द थे।

 एक ही भाषण में 10 बार लोकप्रिय ब्रांड का नाम लेना एक देश के मुख्य प्रतिनिधि के बजाय एक विज्ञापन गुरु की चतुराई और सूझबूझ को दर्शाता है।

 सवाल है कि क्या टीम निर्माण में सक्षम हैं।

, उपभोक्ताओं से संपर्क, मोदी यह जानते थे कि उनके लक्षित दर्शक वर्ग को कौन से शब्द भाएंगे।

 विकास, ई-गवर्नेंस, एम-गवर्नेंस, अर्थव्यवस्था, कौशल, साक्षरता, हेल्थकेयर, युवा, पारदर्शी, जवाबदेह, सुलभ, सहभागी जैसे शब्दों ने एक सकारात्मक इरादे को स्थापित किया।

 क्या यह नेटवर्किंग का एक तरीका है।

, गतिशील राष्ट्र की छवि, सकारात्मक इरादे के साथ दर्शकों से जुडऩे का इरादा ही पर्याप्त नहीं हो सकता है।

 अगला कदम यह दिखाना होगा कि उनका देश अपने इस मकसद में आगे बढ़ रहा है।

 ऐसे में एक सक्षम राजनीतिक शासन के तहत सुधार की राहों पर चलने के लिए व्यग्र रहने वाले एक गतिशील और उद्यमी राष्ट्र की छवि को स्थापित करने के लिए परिवर्तन, बदलाव, स्तर, दीर्घकालिक, विस्तार, उद्यम, दूरदर्शिता और सक्षमता जैसे शब्द उचित होते हैं इसलिए मोदी के भाषण में इन शब्दों का इस्तेमाल 17 बार किया गया।

 प्रवासी को यह भी संदेश देने की कोशिश की गई कि देश आखिरकार आगे की ओर बढ़ रहा है और यह घर वापसी की बेहतर संभावनाएं देने की उम्मीद भी कर रहा है।

 क्या यह छवि प्रबंधन है।

, सेल्समैन ऑफ दि इयर, आखिरकार जब भाषण में मोदी ने अपने मकसद को स्थापित किया उसके बाद बड़ी उदारता से लोगों को आमंत्रित करते हुए साझेदारी, मौके, उद्यम और विकास जैसे शब्दों का इस्तेमाल इस उद्देश्य को पूरा करने के लिए किया।

 मोदी ने खुद को याचक के तौर पर पेश करने के बजाय पारस्परिक संपन्नता के लक्ष्य पर जोर दिया।

 मोदी ने यह संकेत दिया कि अगर मोदी की जरूरत हो सकती है तो बड़ी अर्थव्यवस्थाओं को भी उसकी जरूरत है।

 दरअसल उन्होंने यह संकेत देने की पूरी कोशिश की कि उन्हें भारत जैसे बाजार की जरूरत है।

 यानी सक्रियता और साझेदारी के साथ मुनाफे की राह पर बढ़ा जा सकता है।

 क्या यह सपनों को बेचने की कवायद है।

, क्या है निष्कर्ष।

, शोध यह दर्शाता है कि इन प्रमुख शब्दों का इस्तेमाल मोदी ने 162 बार किया जो उनकेभाषण के कुल शब्दों (1825 शब्द) का 9 फीसदी है।

 अगर सहायक क्रिया, योजक और पूरक शब्दों को छोड़ दें जो संभवत: 30 फीसदी थे तब कुल अनुपात करीब 13 फीसदी तक बढ़ जाएगा और भाषण में इस्तेमाल किए गए सभी शब्दों में से करीब 18 फीसदी शब्द मोदी के भाषण में उनकी मार्केटिंग रणनीति का प्रमुख स्तंभ।

, सौजन्य :- बिजनेस स्टैंडर्ड, 19.10.2015।

