परेशानियों को समझें चुनौती (दैनिक ट्रिब्यून)।

नये लोगों को सिखाने के लिए मिलिट्री में बूट कैंप का इस्तेमाल किया जाता है।

 बूट कैंप के अंतर्गत लोगों को प्रशिक्षण और अनुशासन सिखाया जाता है।

 यह अनुशासन व प्रशिक्षण बहुत सख्त होता है।

 बूट कैंप का मुख्य उद्देश्य लोगों को मूलभूत प्रशिक्षण देना और भविष्य के काम के लिए व्यक्ति का मूल्यांकन करना है।

 परंतु इसका एक महत्वपूर्ण लक्ष्य यह निर्धारित करना होता है क्या रंगरूट झेल सकता है।

इसी तरह सिविलियन्स के लिए भी बूट कैंप होते हैं और होने भी चाहिए क्योंकि इनके माध्यम से व्यक्ति को तराशकर एक ऐसे व्यक्तित्व में बदल दिया जाता है जो अपने कड़े अभ्यास और परिश्रम से सफलता का इतिहास रच देते हैं।

 माइकल फेल्प्स, उसेन बोल्ट के साथ ही भारतीय खिलाड़ियों में पी.वी. सिंधु, साक्षी मलिक, दीपा मलिक और दीपा करमरकर को इस श्रेणी में रखा जा सकता है।

 इनके प्रशिक्षकों ने अनुशासन और प्रशिक्षण के द्वारा इन्हें तराशकर पूरे विश्व के सामने उपस्थित किया।

 इन सभी खिलाड़ियों ने बूट कैंप के दौरान मिलने वाले प्रशिक्षण और अनुशासन को पूरी ईमानदारी से अपनाया और अपने व्यक्तित्व को एक प्रसिद्ध हस्ती में बदल कर रख दिया।

 हर व्यक्ति को प्रशिक्षण की आवश्यकता होती है।

 बिना प्रशिक्षण और अनुशासन के कहीं भी सफलता नहीं मिल सकती।

माइकल फेल्पस का जन्म संयुक्त राज्य अमेरिका के बाल्टीमोर के मैरीलैंड में 30 जून 1985 को हुआ था।

 उनके पिता खेलों के शौकीन थे।

 उनकी दो बहनें तैराकी सीखती थीं।

 एक दिन वे भी बहनों के साथ तैरने के लिए गए।

 उनकी बहनों ने उन्हें भी तैरने की प्रेरणा दी।

 माइकल तैराकी के लिए पानी में उतरे लेकिन पानी में जाते ही घबरा कर बाहर आ गए।

 यह देखकर कोच ने उन्हें पीठ के बल तैरने की इजाजत दी।

 कोच बोले, ‘यदि तुम्हें तैराकी में सफलता पानी है तो कड़ा अभ्यास और कठोर परिश्रम करना ही होगा और यह परिश्रम बूट कैंप के प्रशिक्षण की तरह ही होगा।

’ फेल्पस ने कोच की बात सुनकर कहा, ‘मैं कड़ा अभ्यास और कठोर परिश्रम करने के लिए तैयार हूं।

’।

इसके बाद धीरे-धीरे फेल्पस को तैराकी करना अच्छा लगने लगा।

 जब वे 11 साल के थे तो उन्हें 1996 के अटलांटा ओलम्पिक को देखने का मौका मिला।

 विश्व चैम्पियन तैराकों को देखकर 11 वर्ष के फेल्पस ने सोचा कि क्या वे विश्व चैम्पियन नहीं बन सकते।

 बस इसके बाद उन्होंने अपना लक्ष्य बना लिया कि उन्हें तैराकी का चैम्पियन बनना है।

 वे दिन-रात अभ्यास करने लगे।

 उन्हें पहला बड़ा मौका सिडनी ओलम्पिक में प्राप्त हुआ।

 यहां से उन्हें अनेक अनुभव प्राप्त हुए।

 वर्ष 2000 के एथेंस ओलम्पिक तक वे तैयारी के सुपरस्टार के तौर पर जाने गए।

 यहां उन्होंने छह गोल्ड और दो ब्राॅन्ज मेडल जीते।

इसके चार साल बाद बीजिंग ओलम्पिक मंे तो उन्होंने अभूतपूर्व इतिहास रच डाला।

 उन्होंने आठ स्पर्धाओं में हिस्सा लेकर आठ गोल्ड मेडल जीते।

 वर्ष 2012 के लंदन ओलम्पिक में उन्होंने 4 गोल्ड और 2 सिल्वर जीत रूस की जिमनास्ट लैरिसा लैतनीना के कुल 18 पदकों का रिकॉर्ड तोड़ा।

 माइकल फेल्पस ने कड़ी मेहनत और लगन के बल पर इस बात को साबित कर दिया कि कभी हार न मानने का हौसला व्यक्ति को शिखर पर पहुंचा देता है।

 बचपन में तैरने से डरने वाले फेल्पस को आज पूरा विश्व तैराकी का जादूगर कहता है।

फुटबाॅल के महान कोच विंस लाॅम्बार्डी कहते हैं कि आदर्श रूप से अनुशासित इच्छाश्ाक्ति को कोई भी ताकत नहीं रोक सकती।

 बूट कैंप में सफल होने वाले लोग जीवन में भी सफल होते हैं।

 कोच लाॅम्बार्डी इस बात को स्वीकार करते हुए कहते थे कि ‘जो लोग इच्छाशक्ति का परिचय देते हुए लगन और मन से कार्य करते हैं, वे जिंदगी के मैच भी जीत जाते हैं।

’।

‘सफल सोच का सफल जादू’ पुस्तक में डेविड जे.श्वाट‍्र्ज कहते हैं कि बूट कैंप में नौसैनिक सीखता है कि युद्ध में कैसे बचा जाए।

 बूट कैंप का हिस्सा रहने वाले लोग जीवन के युद्ध से संघर्ष करके बचना सीख जाते हैं।

 वे ऐसी रणनीतियां भी जान जाते हैं, जिनके माध्यम से विपरीत परिस्थितियों को पराजित करके जीवन के मैदान में एक बार फिर डटकर खड़ा हुआ जा सकता है।

 जब व्यक्ति कड़ा अभ्यास और परिश्रम करना सीख जाता है तो वह परेशानियों को समस्याओं के रूप में नहीं बल्कि चुनौती के रूप में भी लेता है और चुनौतियों को चुनौती देना विजेताओं का काम होता है।

व्यक्ति को प्रशिक्षण और धैर्य से स्वयं के व्यक्तित्व को ऐसा बना लेना चाहिए कि बाधाएं और समस्याएं उसके मार्ग की रुकावट न बनें बल्कि वह इनका सामना प्रसन्नता से करते हुए आगे बढ़े।

 जब व्यक्ति बूट कैंप की तरह अपनी दिनचर्या बना लेता है तो सफलता उसके चरण चूमती है।

, – रेनू सैनी।

सौजन्य- दैनिक ट्रिब्यून।

