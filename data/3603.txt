पेरिस में भारत पर नजर  (अमर उजाला )।

(यह हैरत की बात नहीं है कि जलवायु परिवर्तन पर अतीत में हुई बातचीत के आधार पर भारत ने खुद को विकसित देशों के अगुआ के रूप में प्रस्तुत किया है।

)।

प्रधानमंत्री नरेंद्र मोदी के सत्ता में आने के बाद से अमेरिकी राष्ट्रपति बराक ओबामा यह बताने का एक भी अवसर नहीं गंवाते कि भारतीय नेता के साथ उनका किस तरह गर्मजोशी भरा रिश्ता है।

 ओबामा ने मोदी की तारीफ में टाइम पत्रिका में एक लेख भी लिखा था।

 वह तस्वीर भी सबको याद होगी, जिसमें वाशिंगटन में मार्टिन लूथर किंग मेमोरियल में दोनों नेता अपने आधिकारिक प्रतिनिधिमंडल के बिना गुफ्तगु करते दिखाई दे रहे थे।

 ओबामा के राष्ट्रीय सुरक्षा सलाहकार ने तब कहा था कि दोनों नेताओं में एक तरह की ′केमेस्ट्री′ है।

 उन्होंने भरोसा जताया था कि इस रिश्ते में निवेश अमेरिका के हित में है।

, इस निवेश से हुए मुनाफे का असर पेरिस में हो रहे जलवायु परिवर्तन सम्मेलन में दिखेगा, जहां दुनिया का तीसरा सबसे बड़ा ग्रीन हाउस गैसें पैदा करने वाला देश भारत इस बैठक को दिशा देने वाली केंद्रीय भूमिका में नजर आ रहा है।

 ओबामा को इस बैठक से काफी उम्मीद है, मगर यह भी हो सकता है कि इस बैठक से कुछ भी न निकले।

 भारतीय वार्ताकार अब तक अपने रुख पर अड़े हुए हैं।

 भारत के रुख के कारण पेरिस में अमेरिका जैसे विकसित देश, जो उत्सर्जन में सार्वभौमिक कटौती की हिमायत कर रहे हैं, और भारत जैसे विकाशील देश के बीच टकराव की स्थिति है, जिसका तर्क है कि जीवाश्म ईंधन का उपयोग बढ़ाना उनके लिए जरूरी है, क्योंकि उनकी अर्थव्यवस्था आगे बढ़ रही है।

 उसका यह भी कहना है कि इस पर रोक तभी संभव है, जब इसके एवज में उसके जैसे देशों को अरबों डॉलर की मदद दी जाए।

, सोमवार को ओबामा से मुलाकात के बाद नरेंद्र मोदी ने पत्रकारों से कहा था कि दोनों नेताओं का रिश्ता इतना गहरा है कि वे अब सभी मुद्दों पर खुलकर बात करते हैं।

 14 महीने के दौरान ओबामा से इस छठी मुलाकात के बाद मोदी ने यह भी कहा कि वह अमेरिका के साथ कंधे से कंधा मिलाकर काम करने को तैयार हैं।

, मगर सोमवार को ही अपने भाषण में मोदी ने कहा कि जलवायु परिवर्तन के लिए भारत जिम्मेदार नहीं है, बल्कि इसके लिए औद्योगिक युग में जीवाश्म ईंधन के दम पर आई समृद्धि और विकास जिम्मेदार है।

 उन्होंने कहा, ′भारत को तो आज इसका परिणाम भुगतना पड़ रहा है।

′ यह हैरत की बात नहीं है कि जलवायु परिवर्तन पर अतीत में हुई बातचीत के आधार पर भारत ने खुद को विकसित देशों के अगुआ के रूप में प्रस्तुत किया है।

लेकिन मोदी को, जिन्होंने जलवायु परिवर्तन पर नैतिक बल पर जोर देते हुए एक ई बुक लिखी है, अमेरिकी नीति नियंता एक ऐसे नेता के रूप में देखते हैं, जो कि लीक तोड़ सकते हैं।

 भारत की विपक्षी पार्टी कांग्रेस के नेता और पूर्व पर्यावरण मंत्री जयराम रमेश कहते हैं, ′मुझे लगता है कि ओबामा मोदी के साथ अति उत्साही हैं।

′ ओबामा से बातचीत में मोदी ने भारत में सबकी सलाह के विपरीत हाइड्रोफोरोकार्बन (एचएफसी) में कटौती करने की प्रतिबद्धता जताई है।

 एचएफसी रेफ्रिजरेटर और एयर कंडीशनर में इस्तेमाल होने वाला प्रमुख घटक है।

 इसके बाद से भारत के वार्ताकार अपनी चिरपरिचत टकराव की शैली में आ गए हैं।

 रमेश कहते हैं, वार्ता के लिए भारत कोई आसान देश नहीं है।

 हम नैतिक, तार्किक और प्रतिगामी हैं।

, पेरिस वार्ता से पहले जलवायु परिवर्तन की घरेलू नीति से संबंधित अपनी योजना प्रस्तुत करने वाला भारत आखिरी बड़ी अर्थव्यवस्था था।

 उसके प्रस्ताव में जहां नवीकरणीय ऊर्जा में विस्तार को शामिल किया गया है, वहीं इससे यह भी पता चलता है कि आने वाले दशकों में भारत का कार्बन प्रदूषण तिगुना हो जाएगा।

 हालांकि भारतीय अधिकारी इस अनुमान को कमतर बता रहे हैं और कहते हैं कि यदि पुरानी जैसी स्थिति कायम रहने दी जाए, तो उत्सर्जन में वृद्धि कहीं अधिक तेजी से होगी।

, नई दिल्ली में भारतीय नेता तर्क देते हैं कि कोयले के उपयोग पर अंकुश लगाने से अर्थव्यवस्था कमजोर हो जाएगी, जिससे गरीबी से उबरने की कोशिश कर रही आबादी को नुकसान होगा।

 इस आबादी में 30 करोड़ ऐसे भारतीय शामिल हैं, जिन्हें अभी बिना बिजली के जीवन बिताना पड़ रहा है।

 उनका यह भी कहना है कि ग्लोबल वार्मिंग की समस्या के लिए भारत को जिम्मेदार नहीं ठहराया जा सकता, क्योंकि भारत में प्रति व्यक्ति कार्बन डाईऑक्साइड का उत्सर्जन सालाना 1.7 टन है, जो अमेरिका के 16.6 टन और चीन के 7.4 टन से काफी कम है।

 जलवायु परिवर्तन वार्ता के दौरान भारत तीन मुद्दों पर जोर दे रहा हैः पहला, अमीर देशों द्वारा उत्सर्जन में कटौती की गति तेज की जाए, ताकि गरीब देशों में उत्सर्जन में वृद्धि की भरपाई की जा सके।

 दूसरा, गरीब देशों को राहत बढ़ाई जाए और तीसरा है, गरीब देशों को स्वच्छ ऊर्जा से संबंधित प्रौद्योगिकी उपलब्ध कराई जाए।

, मोदी के रुख को समझते हुए ओबामा प्रशासन भारत और विकासशील दुनिया के साथ तनाव कम करने का प्रयास कर रहा है।

 पेरिस में भारत का सहयोग हासिल करने के लिए ओबामा प्रशासन ने माइक्रोसॉफ्ट के संस्थापक और दानदाता बिल गेट्स को जोड़कर नवीकरण ऊर्जा की फंडिंग करने के लिए सबसे बड़ा पब्लिक-प्राइवेट गठबंधन बनाया है।

 इस गठबंधन को अमेरिका और भारत सहित 20 देश सहयोग कर रहे हैं।

 इसके तहत अक्षय ऊर्जा शोध कोष की स्थापना की जाएगी, जिसमें 28 अरबपति दानदाता मदद करेंगे, जिनमें दो प्रमुख भारतीय उद्योगपति भी शामिल हैं।

, वर्ल्ड रिसोर्स इंस्टीट्यूट में अंतरराष्ट्रीय जलवायु परिवर्तन वार्ता की विशेषज्ञ जेनिफर मोर्गन कहती हैं, वह अपने राष्ट्रीय हितों को आगे रख रहे हैं, लेकिन हमें यह भी देखना चाहिए कि वह वार्ता के भी इच्छुक हैं।

 मोर्गन के मुताबिक, वार्ता के सत्रों के दौरान भारत कड़ा रुख भले दिखाए, लेकिन अंततः मोदी नहीं चाहेंगे कि वार्ता ही ध्वस्त हो जाए।

,  , सौजन्य :- अमर उजाला 3.12.2015,कोरल डेवनपोर्ट।

