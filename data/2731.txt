छोटी सी मुलाकात (दैनिक जागरण )।

प्रधानमंत्री नरेंद्र मोदी का व्यक्तित्व जिस तरह अबूझ है वैसे ही उनकी कार्यशैली भी अबूझ है।

 इसकी पहली झांकी तब मिली थी जब उन्होंने अपने शपथ ग्रहण के मौके पर सभी सार्क देशों के राजप्रमुखों को बुलाया था।

 यह एक सर्वथा नए प्रकार की घटना थी, जिसकी इसके पहले कल्पना भी नहीं की जा सकती थी।

 नरेंद्र मोदी शायद संकेत देना चाहते थे कि सार्क एक परिवार की तरह है और उनका शपथ ग्रहण एक पारिवारिक घटना है।

 ऐसा लगता है कि उसी रास्ते पर चलते हुए मोदी ने अफगानिस्तान से लौटते समय पाकिस्तान के प्रधानमंत्री नवाज शरीफ के दरवाजे पर दस्तक दी और उन्हें जन्मदिन की मुबारकबाद दी।

 यह इस बात का संकेत था कि हमारा हृदय आप के साथ है और ऐसे हार्दिक संबंध से ही हमारे देशों के बीच संबंध सामान्य हो सकते हैं।

 यह एक छोटी सी मुलाकात थी।

 छोटी सी मुलाकातें बहुत महत्वपूर्ण होती हैं।

 उनमें से कुछ तो प्यार बन जाती हैं और कुछ लंबे समय तक याद रह जाती हैं।

 क्या यह मुलाकात ऐसी ही साबित होगी।

 ध्यान देने की बात है कि मोदी और शरीफ की यह छोटी सी मुलाकात कोई पूर्व आयोजित कार्यक्रम नहीं थी।

 मोदी ने अचानक यह निर्णय लिया और पाकिस्तान की जमीन पर उतर पड़े।

 नवाज शरीफ ने भी ऐसी ही गरमाहट दिखाई और सिर्फ हाथ मिला कर विदा नहीं कर दिया।

 वह मोदी को अपनी पोती की सगाई के कार्यक्रम में भी ले गए।

 इस मायने में कह सकते हैं कि यह छोटी सी मुलाकात बहुत सफल रही।

 विदेश मंत्री सुषमा स्वराज की पाकिस्तान यात्र के तुरंत बाद यह मुलाकात हुई, इससे उसका महत्व और बढ़ जाता है।

, लेकिन क्या व्यक्तिगत हमेशा राजनीतिक में बदल सकता है।

 कोई कह सकता है कि यह व्यक्तिगत मुलाकात नहीं थी, व्यक्तिगत की ओट में राजनीतिक मुलाकात थी।

 लेकिन कुछ अवसर ऐसे भी होते हैं जब व्यक्तिगत और राजनीतिक आपस में घुलमिल जाते हैं।

 जन्म दिन की बधाई देने के लिए नरेंद्र मोदी का नवाज शरीफ से मिलना कुछ ऐसा ही था।

 पाकिस्तान के मामले में अब तक की सरकारें बहुत मुलायम ढंग से पेश आती रही हैं।

 दोनों देशों के बीच बातचीत जारी रहे, इस पर पाकिस्तान की अपेक्षा भारत का ज्यादा जोर रहा है।

 यहां तक कि 1965 के शिमला समझौते में इंदिरा गांधी ने इतनी उदारता दिखाई कि कश्मीर को भी विवादग्रस्त मामलों में एक मान लिया।

 लेकिन इससे क्या फायदा हुआ।

 तब की तुलना में कश्मीर आज ज्यादा विवादग्रस्त है।

 भारत-पाकिस्तान सीमा पर पाकिस्तानी सेना लगातार गोले बरसाती रही है।

 पाकिस्तान भारत में आतंकवाद की मदद भी कर रहा है।

 दूसरी ओर किसी भी बातचीत का कोई ठोस नतीजा नहीं निकला।

, इसलिए जब मोदी ने पाकिस्तान से बातचीत के मामले में सख्त रुख अपनाया तब बहुत से लोगों की तरह मुङो भी प्रसन्नता हुई।

 आखिर पाकिस्तान को कुछ चेतावनी तो मिलनी ही चाहिए कि वह भारत को रबड़ का खिलौना न समङो।

 लेकिन भारत में एक खास बिरादरी के लोग पाकिस्तान के साथ बातचीत पर लगातार जोर देते रहे हैं।

 उनकी सद्भावना प्रशंसनीय है, पर उनका दृष्टिकोण अव्यावहारिक है।

 आश्चर्य तो यह है कि वे पाकिस्तान को कभी यह सलाह नहीं देते कि बातचीत को सफल बनाने के लिए उसे क्या करना चाहिए।

 जाहिर है, एकतरफा प्रेम ज्यादा दिनों तक नहीं चलता।

 इसीलिए संदेह होता है कि प्रधानमंत्री के इस प्रयास का कोई सार्थक नतीजा निकलेगा।

 मुङो लगता है कि पाकिस्तान के प्रति अपने सख्त रुख के असर को कम करने के लिए ही नरेंद्र मोदी ने पाकिस्तान उतरने की योजना बनाई होगी।

 वह आग पर ठंडे पानी के कुछ छींटे मारना चाहते थे।

 लेकिन राष्ट्रीय महत्व के मामलों में व्यक्तियों का महत्व कम होता है, राष्ट्रीय नीतियों का ज्यादा।

 भारत के प्रति नकारात्मक रुझान कोई नवाज शरीफ की नीति नहीं है।

 यह पाकिस्तान की सोच है, जो तब से चली आ रही है जब पाकिस्तान बना था।

 कश्मीर उसके मन की ऐसी गांठ है जिसे वह सुलझा नहीं पाया है।

 वहां का हर प्रधानमंत्री कश्मीर पर अपना दावा ठोंकता रहा है।

 इसलिए प्रधानमंत्री नवाज शरीफ अपनी ओर से कुछ कर पाएंगे, इसमें संदेह है।

 इसलिए भी कि वह स्वतंत्र प्रधानमंत्री नहीं हैं।

 उन्हें सेना की छाया में काम करना पड़ता है और पाकिस्तानी सेना के लिए कश्मीर विवाद एक वरदान की तरह है।

 वह अपनी अधिकतम शक्ति कश्मीर विवाद से ही प्राप्त करती है।

 इसलिए नवाज शरीफ चाहें भी तो कुछ खास नहीं कर सकते।

 यहां तक कि वे नरेंद्र मोदी की तरह सद्भावना भी नहीं दिखा सकते।

, मैं नहीं समझता कि पाकिस्तान से बातचीत का कोई निर्णायक नतीजा निकल सकता है।

 बातचीत तब सफल होती है जब दोनों पक्ष या कोई एक पक्ष लचीलापन दिखाए।

 कश्मीर के मामले में यह संभव दिखाई नहीं देता।

 इसलिए उपाय एक ही शेष रहता है।

 जैसे हमने चीन के साथ सीमा विवाद को स्थगित कर अन्य मामलों में संबंध सामान्य बना लिया है वैसे ही हम कश्मीर विवाद को भविष्य के गर्भ में छोड़कर बाकी मामलों में रिश्ते सामान्य कर सकते हैं।

 यह एक ऐसा समाधान है जो दोनों पक्षों के बीच सौहाद्र्र कायम करने में बहुत मददगार हो सकता है।

 बेशक कश्मीर हमारे लिए विवादास्पद मामला नहीं है।

 हम उसे भारत का अभिन्न अंग मानते हैं, जिसका मतलब है कि उस पर कोई समझौता नहीं हो सकता, लेकिन चूंकि कश्मीर पर पाकिस्तान का दावा लगातार बना रहा है इसलिए अंतरराष्ट्रीय तौर पर तो वह विवादास्पद है ही।

 चूंकि भारत और पाकिस्तान, दोनों देशों की वर्तमान पीढ़ी इस समस्या को हल नहीं कर पा रही है इसलिए इसे भविष्य के लिए स्थगित कर हम दूसरे मामलों को निपटाने की कोशिश तो कर ही सकते हैं।

 इस दृष्टि से दोनों प्रधानमंत्रियों की यह छोटी सी मुलाकात एक लैंडमार्क साबित हो सकती है।

 यह जरूर है कि सिर्फ एक मुलाकात से कुछ खास घटित होने वाला नहीं है।

 ऐसी छोटी या छोटी-बड़ी मुलाकातें और होनी चाहिए।

 शर्त यही है कि मुलाकात का जवाब मुलाकात से मिले।

,  , सौजन्य :- दैनिक जागरण ,राजकिशोर ,जाने-माने उपन्यासकार, कथाकार और स्तंभकार हैं।

