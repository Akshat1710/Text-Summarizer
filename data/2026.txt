वे तब चुप रहे थे (दैनिक जागरण :Editorial)।

भारत विभाजन के बाद कोई भी देश पूरी तरह हिंदू देश अथवा मुस्लिम देश नहीं बन सका।

 बांग्लादेश में प्रसिद्धि पाकर हिंदू बने रह सकते हैं।

 चूंकि महादेव साहा, सुरंजित सेनगुप्त, निर्मलेंदु गुन, सौम्य सरकार, मुन्नी साहा सेलेब्रिटी हिंदू हैं इसलिए उन्हें बांग्लादेश छोड़ने की नौबत कभी नहीं आएगी।

 भारत में भी कुछ मुस्लिम बहुत प्रसिद्ध हैं।

 बॅालीवुड में शाहरुख खान, सलमान खान, आमिर खान तो हैं ही, राजनीति, साहित्य और कला जगत में भी मुस्लिम सेलेब्रिटी हैं।

 एआर रहमान पर तो हर भारतीय को गर्व है।

 बांग्लादेश के साधारण हिंदू भुगत रहे हैं।

 भारत के कतिपय मुस्लिम भी बीच-बीच में भुगतते हैं।

, कुछ दिनों पहले गोमांस खाने के कारण उत्तर प्रदेश में दादरी इलाके में इकलाख नामक व्यक्ति को मार डाला गया।

 इस मुद्दे पर भारत दो भागों में बंट सा गया।

 एक ओर वामपंथी, उदारवादी, पंथनिरपेक्ष हैं और दूसरी ओर दक्षिणपंथी और मुस्लिम विरोधी हैं।

 ये दोनों गुट पत्र-पत्रिकाओं, टीवी चैनलों, ब्लागों, ट्विटर और फेसबुक में एक-दूसरे के खिलाफ अभियान छेड़े हुए हैं।

 समूहों में साहित्यकार पुरस्कार लौटा रहे हैं।

 अब तो फिल्मकारों और वैज्ञानिकों ने भी पुरस्कार लौटाने शुरू कर दिए हैं।

 इसका विरोध भी हो रहा है।

 विरोध करने वालों का कहना है कि अन्याय तो पहले भी हुए और तब ये लोग कहां थे।

 जब सलमान रुश्दी और तसलीमा नसरीन पर हमले हुए तब ये लोग क्यों खामोश थे।

 मैंने भी इस मुद्दे पर प्रतिक्रिया देते हुए कहा था कि साहित्यकारों ने अपने पुरस्कार लौटाकर दोहरा मानदंड अपनाया है।

, भारत के अधिकांश पंथनिरपेक्ष लोग हिंदू विरोधी हैं।

 वे हिंदू कट्टरपंथियों के कृत्यों पर तो विरोध प्रदर्शन करते हैं, लेकिन मुस्लिम कट्टरपंथियों की घृणित कार्रवाइयों का बचाव करते हैं।

 अधिकांश लेखक उस समय चुप थे जब पश्चिम बंगाल में मेरी पुस्तक पर प्रतिबंध लगाया गया, जब मेरे खिलाफ भारत में पांच फतवे जारी किए गए, जब मुङो पश्चिम बंगाल से बाहर निकाल दिया गया, जब मैं दिल्ली में घर में महीनों कैद रही और मुङो भारत छोड़ने को मजबूर किया गया, जब मेरे टीवी सीरियल पर रोक लगाई गई।

 मैंने जीवन के अधिकार और अभिव्यक्ति की आजादी के लिए अकेले ही रहकर संघर्ष किया।

 ये लोग न केवल चुप थे, बल्कि सुनील गंगोपाध्याय और शंख घोष जैसे प्रख्यात लेखकों ने पश्चिम बंगाल के तत्कालीन मुख्यमंत्री बुद्धदेब भट्टाचार्य से अपील तक की कि वह मेरी पुस्तक पर प्रतिबंध लगाएं।

, मुझ पर जब कट्टरपंथियों का हमला हुआ उस समय यदि भारतीय लेखकों ने विरोध नहीं किया तो अब नहीं करेंगे, ऐसा मैं नहीं मानती।

 मेरे समय उनका विवेक नहीं जागा, अब जग रहा है।

 यही जगना ही जरूरी है।

 इसमें राजनीति की गंध मिल रही है तो राजनीति कहां नहीं है।

 कौन कहता है कि कलाकारों-साहित्यकारों में राजनीतिक चेतना नहीं होनी चाहिए।

 मैं इस मामले में न पक्ष में हूं न विरोध में।

 भारत में राजनीतिक नेता वोटों की खातिर लोगों को खुश रखते हैं।

 मुसलमानों को ज्यादा तवज्जो दिए जाने से अनेक हिंदू नाराज हैं।

 यह सच है कि मुसलमानों को कभी कभी उनके मुसलमान होने के कारण उत्पीड़ित किया जाता है, लेकिन यह अन्य धर्मो के लोगों के साथ भी होता है।

 यदि मुसलमानों को प्रताड़ित किया जाता है तो वे भारत छोड़कर पडो़सी मुस्लिम देशों की ओर रुख कर सकते हैं।

 ठीक उसी तरह जिस तरह से हिंदू अल्पसंख्यक बांग्लादेश छोड़कर और विभाजन के बाद पाकिस्तान से भारत आ गए थे।

, भारत में अब गोमांस को लेकर मरना पड़ रहा है, ऐसे दिन पहले मैंने नहीं देखे।

 मैं भारत में दस साल से रह रही हूं, किंतु मैंने कभी गोमांस नहीं खाया।

 अस्सी के दशक में कोलकाता में मैं सुभाष मुखोपाध्याय से मिलने गई थी तो उन्होंने बांग्लादेश से गोमांस मंगवाने का मुझसे आग्रह किया था और मैंने उनके लिए मंगवाया भी था।

 उसके बाद 2005 में मेरे मित्र सुमिताभ घोषाल ने गोमांस खाने की इच्छा जताई तो उसका भी प्रबंध मैंने किया।

 कौन क्या खाएगा क्या नहीं, यह दूसरा कोई कैसे तय कर सकता है।

 यदि कोई साग-सब्जी खाना चाहता है तो उसे मांस-मछली खाने को कैसे कहा जा सकता है।

 मैंने गौर किया है कि शाकाहारी मांसाहारियों को पसंद नहीं करते और उन्हें निष्ठुर-निर्दयी मानते हैं।

 कहते हैं कि वैदिक युग में ब्राह्मण भी गोमांस खाते थे लेकिन बाद में गोमांस को छूना तक निषिद्ध हो गया।

 भारत में हिंदू, मुस्लिम, सिख, ईसाई, जैन, यहूदी नाना धमोर्ं के लोग वास करते हैं।

 हिंदू गोमांस नहीं खाते तो दूसरे धमोर्ं के अनुयायी भी नहीं खाएंगे, यह नियम मानवाधिकार विरोधी है।

 किसी धर्म के अनुयायियों के खाने की आदत पर प्रतिबंध नहीं लगाया जा सकता।

, भारत के कुछ राज्यों में गोमांस की बिक्री पर प्रतिबंध है।

 कौन क्या खाएगा, यह सरकार भी तय नहीं कर सकती।

 अगर वर्तमान विश्व में असहिष्णुता और हिंसा के ध्वजवाहक मुस्लिम हैं तो क्या हिंदू भी उसी कट्टरता को अपनाएंगे।

 यदि हां तो फिर दोनों में फर्क क्या रह जाएगा।

 हिंदू कट्टरपंथियों का कहना है कि मुस्लिम देशों में अल्पसंख्यकों को स्वाधीनता हासिल नहीं है, लेकिन इस आधार पर यह कहना सही नहीं कि हिंदू बहुसंख्यक भारत में अल्पसंख्यकों को स्वाधीनता नहीं होनी चाहिए अथवा अल्पसंख्यक चाहें तो देश छोड़कर चले जाएं।

 मुस्लिम देशों में धर्म की दुहाई देकर लोगों को मार डालना सहज है।

 भारत में यह कभी संभव नहीं होगा।

 भारत में मुस्लिम कट्टरपंथियों की तरह हिंदू कट्टरपंथी भी क्रोध में बर्बर हो जाएं-यह आशंका ही सिहरन पैदा करती है।

, यूरोप, अमेरिका और अन्य अनेक देशों में प्रतिदिन गो हत्या हो रही है और इन देशों में लोग गोमांस खा रहे हैं।

 भारत में अनेक लोग गाय को भगवान का दर्जा देते हैं।

 अपने देश में वे गाय रूपी भगवान की हत्या नहीं होने देंगे, किंतु विदेशों में भगवान की हत्या पर उन्हें आपत्ति नहीं।

 भटकाव किसे कहां ले जाएगा, किस आस्था को किस कीचड़ में ला फेंकेगा, कोई नहीं जानता।

 भविष्य की चिंता में वर्तमान को मुश्किल में डालने का कोई मतलब नहीं होता।

 जिसका जो खाने का अभ्यास हो, वह खाएगा, जिसका नहीं है, वह नहीं खाएगा।

 एक का मानवाधिकार छीनकर दूसरे के मानवाधिकार की प्रतिष्ठा नहीं होती।

, -तसलीमा नसरीन (बांग्लादेश से निर्वासित लेखिका जानी-मानी साहित्यकार हैं)।

सौजन्य :- दैनिक जागरण , 6.11.2015।

