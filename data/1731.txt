दो जोखिम छोड़ दें तो 2019 में मोदी की जीत तय (दैनिक भास्कर)।

चेतन भगत।

पिछले हफ्ते भाजपा ने उत्तर प्रदेश और उत्तराखंड में बड़ी जीत हासिल की।

 यह इतनी बड़ी जीत है, जिसकी कल्पना न तो जनमत संग्रह कराने वालों ने की थी और न खुद भाजपा ने।

 इन दो राज्यों में भाजपा ने 473 में से 381 सीटें जीतीं या कुल सीटों के 80 फीसदी से अधिक पर विजय हासिल की।

 भाजपा के लिए सब अच्छी ही खबरें नहीं थीं।

 भाजपा और उसका सहयोगी शिरोमणि अकाली दल पंजाब में हार गए।

 भाजपा गोवा और मणिपुर में भी बहुमत हासिल नहीं कर सकी (हालांकि, यह दोनों राज्यों में सरकारें बनाने में कामयाब रही।

)।

 किंतु, अकेले उत्तरप्रदेश की जीत ही इतनी बड़ी थी कि उसके सामने अन्य जगहों की हार बहुत छोटी है।

 क्योंकि 2019 में होने वाले लोकसभा चुनाव की बात करें तो विशाल उत्तर प्रदेश की 80 सीटें होती हैं।

 पंजाब (13), गोवा (2) और मणिपुर (2) की कुल सीटों से करीब पांच गुना अधिक।

, इस पृष्ठभूमि में राहुल गांधी के चमचे कांग्रेस के खराब प्रदर्शन की कड़वी खबर को चाहे कितनी ही मीठी बनाकर उन्हें पेश करें, सीधा-सा तथ्य यह है : भाजपा का अच्छा प्रदर्शन साफ दिखता है।

 मौजूदा जीत ने 2019 में बहुत बड़े फायदे की भूमिका तैयार कर दी है।

 इससे प्रभावी नेता के रूप में मोदी की छवि को भी मजबूती दी है।

 2014 में मोदी ने बदलाव का प्रतिनिधित्व किया था, कुछ ऐसा जिसके लिए मतदाता बहुत बेचैन थे।

 2017 में जीत का मतलब यह है कि उन्होंने जो बदलाव लाया था, वे उससे खुश हैं।

 एक अर्थ में इस बार की जीत मोदी के लिए 2014 से भी बड़ी जीत है।

 2014 में मोदी इतनी अपेक्षाओं के साथ सत्ता में आए थे कि लोगों का निराश होना तय जैसा था।

 हालांकि, वैसा हुआ नहीं है।

 कम से कम लोकसभा चुनाव की दृष्टि से महत्वपूर्ण राज्यों में तो उनकी लोकप्रियता बरकरार है।

 काम के प्रति उनके जुनून, लगातार विलक्षण योजनाएं लाने के प्रयास, उनके विज़न और विश्वपटल पर भारत की गौरवपूर्ण बहाली के प्रयासों को लोग पसंद करते हैं।

 आर्थिक रूप से संदिग्ध फायदों वाली नोटबंदी तो राजनीतिक रूप से सुपरहिट रही।

, इस बीच कांग्रेस वह सबसे बड़ी गलती जारी रखे हुए है, जो कोई राजनीति में कर सकता है- जनता की न सुनना।

 राहुल गांधी भारत के युवाओं को प्रेरित नहीं करते।

 पार्टी के सर्वोच्च नेता के रूप में वे बहुत ही नकारात्मक हैं।

 इस तरह देखें तो पंजाब में कैप्टन अमरिंदर सिंह की जीत तो और भी उल्लेखनीय है।

 राहुल गांधी के पार्टी नेता रहते उन्हें विजय मिली है।

 जब राष्ट्रीय दल किसी खास राज्य की उपेक्षा कर रही थीं तो क्षेत्रीय पार्टियां वजूद में आई थीं।

 अब लगता है कि कम से कम कुछ स्थानों पर तो वे अपनी कुछ प्रासंगिकता खोती जा रही हैं।

 लगता है भाजपा और प्रधानमंत्री मोदी उत्तर प्रदेश पर बहुत अधिक केंद्रित हैं और यह ठीक भी है।

 वहां सिर्फ राज्य सरकार दांव पर नहीं लगी है; यह लोकसभा चुनाव के लिए टिकट है।

 उत्तर प्रदेश के लोग जो चाहते हैं, वह राष्ट्रीय दल करने को राजी हों तो सपा और बसपा जैसे दलों के लिए सतही पहचान की राजनीति के अलावा खुद की मौजूदगी का औचित्य सिद्ध करना कठिन हो जाता है।

, साफ है कि इस तरह की पहचान की राजनीति जितनी संख्या में वोट खींच सकती हैं, वह पर्याप्त नहीं है।

 यहां तक कि आम आदमी पार्टी के लिए भी थोड़ा अस्तित्व का संकट पैदा हो गया है।

 भ्रष्टाचार विरोध पर गठित इस सरकार को कोई बड़ा घोटाला परेशान नहीं कर रहा है और मोदी की छवि भी स्वच्छ है तो ‘आप’ के लिए मतदाताओं को अपनी ओर खींचना कठिन हो रहा है।

 इस तरह मजबूत मोदी, कमजोर कांग्रेस और लोकसभा की दृष्टि से महत्वपूर्ण राज्यों मंे अप्रासंगिक होती क्षेत्रीय पार्टियों को देखेत हुए 2019 में मोदी की जीत आसान नज़र आ रही है।

 बेशक, हमारे सामने अब भी चुनाव के लिए दो साल और हैं।

 हालांकि, कांग्रेस में सुधार की रफ्तार और क्षेत्रीय दलों में नए विचारों के अभाव को देखते हुए लगता तो नहीं कि तब तक ज्यादा कुछ होगा।

 इसके विपरीत मोदी के ही और मजबूत होने की संभावना है।

मौजूदा विजय के साथ मोदी को जल्दी ही लोकसभा के साथ राज्यसभा में भी बहुमत मिल जाएगा।

 फिर सरकार ऐसे कई कानून पारित कर सकती है, जो 2019 के चुनाव जीतने में इसकी मदद कर सकते हैं।

कुछ जोखिम हैं।

 सबसे अच्छा उदाहरण बिहार विधानसभा चुनाव हैं, जो सालभर पहले हुए थे।

 जंगल में कभी-कभी सारे लकड़बघ्घे इकट्‌ठा होकर शेर पर हमला कर देते हैं और कई बार जीतने में कामयाब भी हो जाते हैं।

 एक महागठबंधन अथवा अवसरवादी गठबंधन बन सकता है।

 मोदी को हराने के इस प्रयास में लगभग अन्य सारे दल शामिल हो सकते हैं।

 यदि ऐसा कोई गठबंधन जीत गया तो यह भारत के लिए बुरा होगा।

 सौम्य शब्दों में कहें तो हर छोटी पार्टी सत्ता का लुत्फ उठाएगी और कोई भी जवाबदेह नहीं होगा।

 इसके बावजूद ऐसा कोई महागठबंधन जीत सकता है।

 उत्तर प्रदेश में सपा प्लस वोट 22 फीसदी था और इतना ही बसपा का था।

 भाजपा के पास 40 फीसदी मत थे।

 यदि बसपा और सपा बिहार शैली में एकजुट हो जाते तो उनका प्रदर्शन और भी बेहतर होता।

 कागज पर गणित तो ठीक है अौर संबंधित लोगों के अंहकार के कारण ऐसा होना बहुत कठिन हो जाता है।

, मोदी सरकार के लिए दूसरा जोखिम आत्मघाती गोल का है।

 जब आप खुद पहल करके नए विचार लाते हैं तो उनमें से किसी के गलत होने का जोखिम अधिक होता है।

 कुछ भी न करने का मतलब यह है कि आप कम गलतियां करेंगे लेकिन, मोदी सरकार होने का यह मतलब तो नहीं हो सकता।

 नोटबंदी राजनीतिक रूप से कारगर रही पर अन्य योजनाओं का ऐसा परिणाम हो, जरूरी तो नहीं।

 ऐसे में मोदी सरकार को हर नई नीति अमल में लाने के पहले उसकी राजनीतिक जोखिमों का अच्छी तरह मूल्यांकन कर लेना चाहिए।

, किसी बिंदु पर वोटर मोदी की घोषणाओं पर जो भी वास्तव में हासिल किया गया है उसे लेकर अधिक जवाबदेही की मांग कर सकते हैं लेकिन, वह स्थिति 2019 के पहले आने की संभावना नहीं है।

 वह 2024 का मुद्‌दा होने की संभावना ज्यादा है।

 इसलिए ये जोखिम छोड़ दें तो 2019 का चुनाव तो मोदी के लिए हो चुका सौदा है।

 ऐसा लगता है कि जल्द ही हम ऐसा कोई नारा सुन रहे होंगे, ‘फिर एक बार, मोदी सरकार।

’।

(ये लेखक के अपने विचार हैं)।

चेतन भगत।

अंग्रेजी के युवा उपन्यासकार।

.@., सौजन्य- दैनिक भास्कर।

