मुस्लिम दुनिया का विज्ञान से रिश्ता (अमर उजाला : Editorial)।

 =": #0000;"ओआईसी देशों में दुनिया की 25 फीसदी आबादी रहती है, मगर दुनिया के कुल पेटेंट में उसकी हिस्सेदारी सिर्फ दो फीसदी और शोध के प्रकाशन में छह फीसदी है।

, मुस्लिमों खासकर मुस्लिम वैज्ञानिकों की अतीत में हासिल की गई उपलब्धियां आज लोगों की जिंदगी में महत्वपूर्ण भूमिका निभा रही हैं।

 मुस्लिम वर्ल्ड के सारे स्कूलों में बहुत पहले दिवंगत हो चुके मुस्लिम वैज्ञानिकों अल फराबी या इब्न सिना, अल बरूनी या इब्न रुश्द की उपलब्धियां स्कूली बच्चों को पढ़ाई जा रही हैं, जो कि शायद उस धारणा का आसान शिकार हो सकते हैं, जिसके मुताबिक इस्लाम और विज्ञान साथ साथ नहीं चल सकते।

, हालांकि यह प्रयास आधे मन से किया जा रहा है; प्राचीन मुस्लिम वैज्ञानिकों की उपलब्धियां तो बताई जा रही हैं, मगर ऐसे प्रयास कम दिखते हैं, जिसमें बच्चे वैज्ञानिक ज्ञान से जुड़े अनुभव के साथ इसका सामंजस्य बिठा सकें।

 भूकंप और बाढ़ को अक्सर दैवीय प्रकोप से जोड़ दिया जाता है और तार्किक प्रमाण के बजाय साजिश जैसी बातें की जाती हैं।

, कुछ मुस्लिम वैज्ञानिकों ने मुस्लिम दुनिया की यूनिर्वसिटीज में सुधार का बीड़ा उठाया है, ताकि अधिक संख्या में कहीं बेहतर शिक्षित वैज्ञानिक पैदा किए जा सकें।

 पिछले हफ्ते मुस्लिम वर्ल्ड साइंस इनिशिएटिव ने मुस्लिम दुनिया की यूनिवर्सिटीज के हालात पर अपनी रिपोर्ट जारी की।

 इसे तैयार करने वाले टास्क फोर्स के पीछे विविध पृष्ठभूमि के लोग थे, जिनमें यूएस नेशनल एकेडेमी ऑफ साइंसेस के पूर्व अध्यक्ष और मारीशस की राष्ट्रपति, जो कि मुस्लिम महिला वैज्ञानिक भी हैं, शामिल थे।

 इसके संयोजकों के मुताबिक टास्क फोर्स का एक लक्ष्य यह था कि विज्ञान, समाज और इस्लाम के संबंधों को लेकर समाज के भीतर महत्वपूर्ण मुद्दों पर संवाद तुरंत शुरू किया जाए।

 उनके मुताबिक इसके लिए यूनिवर्सिटी अपने आप में सबसे उपयक्त स्थान होगी।

 टास्क फोर्स द्वारा जारी किए गए निष्कर्ष आश्चर्यजनक भले न हों, लेकिन चेतावनी भरे तो हैं ही।

 वैश्विक रूप से मुस्लिम यूनिवर्सिटीज की रैंकिंग, वैज्ञानिक शोध पत्रों का प्रकाशन और जर्नलों में प्रकाशित आलेखों, अनुसंधान और विकास पर किए जाने वाले खर्च, वैज्ञानिक कार्यबल में महिलाओं की भागीदारी तथा अन्य संकेतकों की समीक्षा के बाद टास्क फोर्स ने पाया कि मुस्लिम वर्ल्ड में विज्ञान की कुल जमा स्थिति अब भी ′खराब′ बनी हुई है।

, रिपोर्ट के विभिन्न अध्यायों में जो कारण रेखांकित किए गए हैं, वे बहुत अहम हैं।

 मसलन, ऑर्गनाइजेशन ऑफ इस्लामिक कोऑपरेशन (ओआईसी) के अधिकांश विज्ञान संबंधी शिक्षा बेहद ही सकीर्ण है और छात्रों को जटिल बहुआयामी चुनौतियों को सुलझाने के लिए कोई स्पष्ट सीख नहीं देती।

 अक्सर शिक्षकों के पास भी पर्याप्त शिक्षा नहीं होती कि वे प्रभावी तरीके से अध्यापन कर सकें।

 विज्ञान शिक्षा के मामले में वे अप्रशिक्षत होते हैं और दमनकारी नौकरशाही के शोषण का शिकार होते हैं।

 नतीजतन वे उन्हें पढ़ाने में नाकाम साबित होते हैं, जो पढ़ना चाहते हैं।

उनकी नाकामी से होने वाले नुक्सान को न केवल वैज्ञानिक उत्पादन में कमी के तौर पर, बल्कि नवोन्मेष के अंतरराष्ट्रीय परिदृश्य में मुस्लिम देशों के छात्रों की गैरमौजूदगी के रूप में देखा जा सकता है।

 ओआईसी देशों में दुनिया की 25 फीसदी आबादी रहती है, मगर दुनिया के कुल पेटेंट में उसकी हिस्सेदारी सिर्फ दो फीसदी, शोध के प्रकाशन में छह फीसदी है और अनुसंधान पर दुनिया भर में होने वाले खर्च का सिर्फ 2.4 फीसदी इन देशों में होता है।

 ऐसी जड़ता की हालत में नवोन्मेष और प्रतिस्पर्धा के लिए जरूरी प्रतिभा पूरी तरह से खत्म भले न हुई हो, उस पर खतरा बढ़ता जा रहा है।

 टास्क फोर्स के निष्कर्षों के मुताबिक मुस्लिम दुनिया की यूनिवर्सिटीज के नाकाम होने की एक साधारण-सी वजह यह भी है कि वहां प्रतिभावान छात्रों को अहमियत नहीं दी जाती और उन्हें प्रोत्साहित भी नहीं किया जाता।

, रिपोर्ट में अनुभव के आधार पर एकत्र जानकारियों से उभरी समस्याओं से पाकिस्तान के प्रोफेसर और वैज्ञानिक भी परिचित होंगे।

 पाकिस्तान के उत्तरी भाग में हाल में आए भूकंप के बाद उपजा भ्रम, भूकंप का पूर्वानुमान न लगा सकने की अक्षमता, वैज्ञानिक तरीके से पुष्ट भूकंप रोधी उपायों की ओर बेरुखी उस समाज के लक्षण हैं जो कि कुछ सीखना नहीं चाहता, जबकि दुनिया में हर जगह प्रगति की यही बुनियाद है।

 मुस्लिम वर्ल्ड के दूसरे वैज्ञानिकों की तरह पाकिस्तान के वैज्ञानिक भी एक दायरे में सिमटे हुए हैं और उन्हें दकियानूसी धारणा का सामना करना पड़ता है कि विज्ञान और नवोन्मेष आस्था के शत्रु हैं और उनके साथ किसी भी तरह का संपर्क निराशा और संशय से भर देगा।

, यह तथ्य है कि अनेक मुस्लिम, जिनमें यूनिवर्सिटी के छात्र और प्रोफेसर दोनों शामिल हैं, भ्रम से घिरे हुए हैं।

 उनमें अनिश्चय का भाव है कि आखिर किस गहराई तक वे अनुभवजन्य वैज्ञानिक शोध को स्वीकार करें।

 जैसा कि कुछ अन्य लोग भी मानते हैं, टास्क फोर्स में शामिल वैज्ञानिकों ने सुझाव दिया है कि ऐसे भ्रमों से सीधे टकराने की जरूरत है।

, -राफिया जकारिया (स्तंभकार और कानूनविद), सौजन्य :- अमर उजाला , 8.11.2015।

