मौद्रिक नीति पर एनपीए का साया   (राष्ट्रीय  सहारा )।

उम्मीद के मुताबिक पांचवीं द्विमासिक मौद्रिक समीक्षा में रिजर्व बैंक ने नीतिगत दरों जैसे रेपो को 6.75 प्रतिशत, रिवर्स रेपो 5.75 प्रतिशत, सीआरआर को 4 प्रतिशत पर यथावत रखा है।

 ऐसा करने का मूल कारण रेपो दर में कुल 1.25 प्रतिशत की कटौती के बावजूद बैंकों द्वारा ग्राहकों को महज 0.60 प्रतिशत का लाभ देना है।

 रिजर्व बैंक के गवर्नर रघुराम राजन का मानना है कि पूर्व में की गई नीतिगत दरों में कटौती से बैंकिंग पण्राली में कर्ज दर में कटौती करने लायक पर्याप्त नकदी का संचार हुआ था।

 बैंक कारोबारियों को कर्ज दे सकते थे, लेकिन उन्होंने ऐसा नहीं किया।

 मालूम हो कि बाजार में नकदी का संचार होने से औद्योगिक उत्पादन एवं उत्पादों की बिक्री में तेजी आने के साथ-साथ विकास दर में वृद्धि, रोजगार अवसरों में इजाफा, अर्थव्यवस्था में मजबूती आदि आ सकती है।

 बहरहाल, समस्या के निदान हेतु रिजर्व बैंक जल्द ही बैंकों के लिए नई बेस रेट पण्राली लागू करेगा।

 उसके बाद बैंकों को नीतिगत दर में कटौती का फायदा ग्राहकों को तुरंत देने के लिए मजबूर होना पड़ेगा।

, रिजर्व बैंक चाहता है कि बचत योजनाओं की ब्याज दरों को बाजार के साथ जोड़ा जाए ताकि मौद्रिक नीति का सकारात्मक असर अर्थव्यवस्था पर पड़े।

रिजर्व बैंक, रेपो एवं रिवर्स रेपो द्वारा बाजार की मौद्रिक स्थिति को संतुलित रखता है।

 वह बाजार में नकदी की उपलब्धता सुनिश्चित करने के लिए रेपो दर में कटौती करता है।

 इसी तरह रिवर्स रेपो दर की मदद से बाजार में उपलब्ध अतिरिक्त नकदी को सोख लेता है।

 दोनों का इस्तेमाल बाजार में नकदी पर नियंतण्रकरने के लिए किया जाता है।

 रेपो दर वह दर होती है, जिस पर वाणिज्यिक बैंक रिजर्व बैंक से अल्पकालिक जरूरतें पूरी करने के लिए नकदी लेते हैं।

 रिवर्स रेपो दर ठीक इसका उलटा होती है, वहीं, सीआरआर बैंकों के पास जमा राशि का वह हिस्सा है, जिसे बैंकों को केंद्रीय बैंक के नियंतण्रमें रखना होता है।

भले ही राजन और उद्योग जगत कर्ज ब्याज दर में कटौती नहीं करने के लिए बैंकों को दोषी मान रहे हैं, लेकिन संपत्ति की गुणवत्ता में गिरावट के चलते विगत कुछ सालों से बैंक पूंजी की भारी किल्लत का सामना कर रहे हैं।

, दरअसल, एनपीए ने बीते सालों में बैंकों के मुनाफे में जबर्दस्त सेंध लगाई है।

 बेसिक तृतीय के विविध मानकों को पूरा करने के लिए भी बैंकों को भारी-भरकम पूंजी की जरूरत है।

 बैंक जमा पर मिलने वाला रिटर्न आज इतना कम हो गया है कि उसे महंगाई एक झटके में निगल जा रही है।

 मौजूदा समय में ग्राहक को बचत राशि पर बैंक द्वारा महज 4 प्रतिशत की दर से ब्याज दिया जा रहा है।

 आवर्ती या सावधि जमा पर बैंक औसतन 8 से 9 प्रतिशत की दर से ब्याज दे रहा है।

 कम रिटर्न के कारण ग्राहक बैंक में अपनी जमा पूंजी रखने से कतरा रहे हैं।

 बेमौसम बारिश के कारण तैयार खरीफ एवं खेतों में लगी रबी फसल को नुकसान हुआ है।

 खाद्य वस्तुओं की कीमत में इजाफे से खुदरा महंगाई में बढ़ोतरी हुई है।

 राजन चाहते हैं कि मुद्रास्फीति के नियंतण्रमें आने के बाद ही नीतिगत दर में कटौती की जाए।

 कारण, महंगाई पर नियंतण्रसे अर्थव्यवस्था गतिमान होगी।

 निवेशकों का भरोसा बढ़ेगा।

 बचत प्रोत्साहन मिलेगा एवं विकास की रफ्तार तेज होगी।

 औद्योगिक नीति एवं सवर्धन विभाग के आंकड़ों के मुताबिक निवेश में कमी आ रही है।

, चालू वित्त वर्ष में जनवरी से अगस्त महीने तक महज 37,915 करोड़ रु पये की परियोजनाएं कार्यान्वित की गई जबकि पिछले साल की समान अवधि के दौरान 64,276 करोड़ रु पये की परियोजनाएं लागू की गई थीं।

 यह रकम 2012 के समान अवधि में 82,156 करोड़ रुपये से बहुत कम है।

 प्रस्तावित निवेशों की मात्रा भी बीते महीनों में घटी है।

 चालू वित्त वर्ष के जनवरी से अक्टूबर की अवधि में निवेश प्रस्ताव गिरकर 22,36,423 करोड़ रु पये रह गए।

 पिछले साल की समान अवधि में ये 3,32,441 करोड़ रु पये के थे।

 इस तरह, लगभग एक लाख करोड़ रु पये की गिरावट दर्ज की गई है।

 सरकार दावा कर रही है कि कारोबारी माहौल सुधरा है, लेकिन हकीकत यह नहीं।

 हालांकि, सड़क, रेलवे और बिजली पारेषण में सरकार का निवेश बढ़ा है, लेकिन इसे पर्याप्त नहीं माना जा सकता है।

 अर्थव्यवस्था की मजबूती के लिए वित्तीय घाटा नियंत्रित रखना जरूरी है, लेकिन सातवें वेतन आयोग की सिफारिशें लागू करने के बाद वित्तीय घाटा कम करने में सरकार को मुश्किल का सामना करना पड़ेगा।

 वित्त वर्ष 2017 में 3.5 प्रतिशत वित्तीय घाटे का लक्ष्य हासिल करने के लिए सरकार को बुनियादी ढांचा क्षेत्र में निवेश में कटौती करनी होगी।

 इससे विकास की रफ्तार में कमी आएगी।

 वेतन बढ़ोतरी से सरकार के खजाने पर कोई 736 अरब रुपये का बोझ बढ़ेगा।

 यह जीडीपी का 0.46 प्रतिशत है।

, रेलवे कर्मचारियों के बढ़ने वाले वेतन की राशि 284 अरब रु पये या जीडीपी के 0.19 प्रतिशत बोझ को भी शामिल कर लिया जाए तो वेतन बढ़ोतरी से कुल बोझ 1 लाख करोड़ रुपये यानी जीडीपी का 0.65 प्रतिशत हो जाएगा।

 सातवें वेतन आयोग की सिफारिशों को अमलीजामा पहनाने से 1.02 लाख करोड़ रु पये के अतिरिक्त खर्च से राजकोषीय घाटे के लक्ष्य को प्राप्त करने में सरकार को दिक्कत का सामना करना पड़ेगा।

 सरकार का वेतन पर खर्च सकल घरेलू उत्पाद के लगभग 0.5 प्रतिशत के बराबर बढ़ेगा।

 इसका विपरीत प्रभाव राज्यों की वित्तीय हालत पर भी पड़ेगा, क्योंकि देर-सबेर वे भी इसे लागू करेंगे।

 ग्लोबल रेटिंग एजेंसी फिच के मुताबिक भी भारत की वित्तीय स्थिति में सुधार आने में देरी से मुश्किलों में इजाफा होगा।

 सरकार पर कर्ज का बोझ जीडीपी के 65 प्रतिशत के करीब है, जो बीबीबी रेटिंग वाले सभी देशों में सबसे अधिक है।

 कर्ज दर में कमी आने से लोग गृह, वाहन, कंज्यूमर, पर्सनल आदि कर्ज लेने में समर्थ हो सकेंगे, जिससे वाहनों एवं अन्य उत्पादों की बिक्री में तेजी आएगी।

 राजन पहले ही नीतिगत दर में पर्याप्त कटौती कर चुके हैं।

, बैंकों को अपना कार्य करना बाकी है, लेकिन वे बढ़ते एनपीए एवं बेसल तृतीय के विविध मानकों को पूरा करने के क्रम में पूंजी की कमी का सामना कर रहे हैं।

 दूसरी तरफ महंगाई के कारण आम आदमी बचत नहीं कर पा रहा है।

 सो, अर्थव्यवस्था की तस्वीर को गुलाबी बनाने के लिए सरकार को सुधार की राह पर एक लंबा सफर तय करने की जरूरत है।

 इस आलोक में सरकार को निवेश बढ़ाने के प्रयास करते हुए आधारभूत संरचना को भी मजबूत करना होगा।

 सातवें वेतन आयोग की सिफरिशें लागू करने से अर्थव्यवस्था पर प्रतिकूल प्रभाव का पड़ना लाजिम है।

 अस्तु, मौजूदा स्थिति में सरकार को बैंकों की मदद के लिए आगे आने के साथ-साथ अपने खर्च को भी काबू में रखना होगा, लेकिन ऐसा करना आसान नहीं है।

 हालांकि, कर्ज दर में कमी आने से प्रति व्यक्ति आय में वृद्धि होगी, कर्ज की दर पर लगाम लगेगा, बचत करने की प्रवृत्ति को प्रोत्साहन मिलेगा, रोजगार अवसर बढ़ेंगे, विकास की गति तेज होगी और आम लोगों के जीवन स्तर में सुधार आएगा।

 बैंक फिलहाल पूंजी की कमी से जूझ रहे हैं, इसलिए, बड़े बैंक तो कर्ज दर में कटौती कर सकते हैं, लेकिन छोटे बैंक बिना रेपो दर में कटौती के कर्ज दर में कमी करने से परहेज करेंगे।

,  , सौजन्य :-राष्ट्रीय  सहारा  3.12.2015,सतीश सिंह।

