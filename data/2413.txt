गुलाबी अर्थव्यवस्था की उम्मीदें कम  (राष्ट्रीय सहारा )।

कारोबारी जगत को लग रहा है कि नया साल कारोबार, मुनाफा, आर्थिक सुधार आदि के लिए सकारात्मक रहेगा।

 वे तमाम तरह की उम्मीदें लगा रहे हैं।

 कारोबारी नये साल में निवेश करने का मन बना रहे हैं।

 उनकी उम्मीदें नीतिगत दरों में कटौती से भी जुड़ी है।

 कार्पोरेट्स की सबसे बड़ी उम्मीद वस्तु एवं सेवा कर (जीएसटी) से है।

 उन्हें लग रहा है कि जीएसटी के लागू होने से सुधार की रफ्तार तेज होगी।

 कारोबारी यह भी मान रहे हैं कि नये साल में उनकी कमाई में जबर्दस्त इजाफा होगा।

 नये साल में उन्हें सरकारी मदद में बढ़ोतरी की भी उम्मीद है।

 वे कर दर में कटौती के कयास लगा रहे हैं।

 उनको यह भी लग रहा है कि नये साल में सरकार बुनियादी ढांचे को मजबूत करेगी, जिससे इस्पात, सीमेंट, निर्माण आदि क्षेत्रों को मजबूती मिलेगी।

 कारोबारी यह चाह रहे हैं कि सरकार लंबित परियोजनाओं को फिर से शुरू करे, ताकि निवेशकों का हौसला बुलंद हो और बैंकों को भी फंसे हुए कर्ज से राहत मिले।

 कारोबारी चाहते हैं कि सरकार एकल-ब्रांड खुदरा, रक्षा सहित सभी क्षेत्रों में प्रत्यक्ष विदेशी निवेश (एफडीआई) की राह में आने वाली बाधाओं को दूर करे।

 इनका मानना है कि अगर सरकार ऐसा करती है तो देश में नये निवेश तो आएंगे, साथ ही रोजगार के अवसरों में भी इजाफा होगा।

, वर्ष 2015 में बीमा कंपनियों में एफडीआई की सीमा को बढ़ाकर 49 प्रतिशत किया गया है।

 कारोबारी की इच्छा है कि सरकार इसी तरह आगे भी आर्थिक फ्रंट पर सकारात्मक कदम उठाती रहे।

 सकारात्मक उम्मीदों के बीच कारोबारी यह भी मानते हैं कि मौजूदा सरकार आर्थिक सुधारों को अपेक्षित गति देने में असफल रही है।

 उनका मानना है कि प्रधानमंत्री नरेन्द्र मोदी को छोड़कर दूसरे संबंधित मंत्री व अधिकारी विकास को लेकर बहुत ज्यादा गंभीर नहीं हैं।

 वर्ष 2015 में भाजपा के अधिकांश नेता विकास के बजाये गैरजरूरी मुद्दों या विवादों में उलझे रहे, जिससे विदेशी संस्थागत निवेशकों एवं देशी निवेशकों का भरोसा सरकार पर पूरी तरह से नहीं जम सका।

 कारोबारियों के मुताबिक सत्ता में आने के बाद मोदी सरकार को अनेक चुनौतियों का सामना करना पड़ रहा है।

 चुनावी वादों को पूरा नहीं करने के कारण भाजपा को विधानसभा, निकाय चुनाव आदि में असफलता का सामना करना पड़ रहा है।

 इसलिए, अब मोदी सरकार आर्थिक क्षेत्र में कारगार कदम उठाना चाहती है।

 वर्ष 2016 के अंत तक मोदी सरकार अपने कार्यकाल का आधा सफर तय कर लेगी।

 अस्तु, वह आम लोगों का भरोसा जीतने के लिए आर्थिक सुधार, किसानों को राहत, मजदूरों, गरीबों, अशक्त आदि की बेहतरी के लिए अपनी कोशिशों में तेजी लाना चाहती है, ताकि वह अगली बार भी सत्ता पर काबिज हो सके।

 सवाल का उतना लाजिमी है कि क्या कारोबारियों की उम्मीदें नये साल में साकार होंगी।

, मानसून के खराब रहने की वजह से पिछले साल जिंसों की कीमत सामान्य स्तर पर कभी भी नहीं रह सकी।

 नये साल में मानसून के रु ख के बारे में कयास लगाना बेमानी है, क्योंकि प्रदूषण के कारण मौसम का मिजाज बिगड़ चुका है।

 ऐसे में महंगाई कभी भी बेलगाम हो सकती है।

 नवम्बर में सीपीआई बढ़कर 5.41 प्रतिशत के स्तर पर पहुंच गई थी, जो 15 माह का उच्चतम स्तर पर था।

 विगत वर्ष, अर्थव्यवस्था के मिजाज में गड़बड़ी नहीं आने का मुख्य कारण कच्चे तेल की कम कीमत होना था।

 इसी कारण महंगाई पूरे साल बहुत ज्यादा बेकाबू नहीं हो सकी।

 इसलिए, गुलाबी अर्थव्यवस्था की उम्मीद करना तो ठीक है, लेकिन वैसा होगा ही, ऐसा आकलन करना तार्किक नहीं होगा, क्योंकि अप्रैल, 15 से नवम्बर, 15 के दौरान राजकोषीय घाटा 4.835 लाख करोड़ रुपये रहा।

 नवम्बर, 15 में पिछले साल के मुकाबले राजकोषीय घाटा में 46.4 प्रतिशत की बढ़ोतरी दर्ज की गई।

 वहीं, इस अवधि में खर्च 6.3 प्रतिशत बढ़कर 11.423 लाख करोड़ रुपये हो गया।

 भले ही कारोबारियों को नये साल में अच्छे अर्थव्यवस्था की उम्मीद है, लेकिन मजबूत अर्थव्यवस्था के लिए जरूरी मानक जैसे, विनिर्माण में तेजी, निर्यात में बढ़ोतरी, रुपये की कीमत में स्थिरता, रोजगार के अवसरों में इजाफा, कृषि क्षेत्र में मजबूती आदि नकारात्मक स्थिति में हैं।

 सरकार ने जरूर डेढ़ साल में कई बड़े नीतिगत फैसले लिये हैं।

 बावजूद इसके, निवेशकों एवं ग्राहकों का भरोसा सरकार पर नहीं बन सका है।

 यही वजह है, जिसके कारण अभी तक न तो अर्थव्यवस्था में तेजी आई है और न ही कारोबारियों के मुनाफे में बढ़ोतरी हुई है।

 रियल एस्टेट, कंज्यूमर ड्यूरेबल, एफएमसीजी आदि क्षेत्र में तेजी दृष्टिगोचर नहीं हो रही है।

, बैंक बढ़ते एनपीए, बेसल तृतीय के विविध मानकों को पूरा करने आदि के कारण पूंजी की कमी से जूझ रहे हैं और इसी कारण वे कर्ज वितरण एवं रिजर्व बैंक द्वारा नीतिगत दरों में कटौती के बावजूद कर्ज ब्याज दरों में कटौती करने से परहेज कर रहे हैं, जिससे औद्योगिक विकास दर में कमी, रोजगार सृजन में सुस्ती, अर्थव्यवस्था में कमजोरी आदि परिलक्षित हो रहे हैं।

 दरअसल, प्रधानमंत्री मोदी का गुजरात मॉडल देश में काम नहीं कर पा रहा है।

 चालू वित्त वर्ष में सरकार को सकल घरेलू उत्पाद (जीडीपी) के विकास लक्ष्य को 8.1 प्रतिशत से से घटाकर 7 से 7.5 प्रतिशत के बीच करना पड़ा है।

 विनिर्माण क्षेत्र में लगातार सुस्ती बनी हुई है, ऐसे में जीडीपी के 25 प्रतिशत का लक्ष्य कभी पूरा भी हो सकेगा, संदेहास्पद है।

 अभी भी ‘‘मेक इन इंडिया’ की संकल्पना शैशव अवस्था में है।

 इधर, निर्मिंत उत्पादों के आयात में लगातार इजाफा हो रहा है, जो इस बात का संकेत है कि ‘‘मेक इन इंडिया’ की संकल्पना फिलवक्त पूरी तरह से असफल है।

 कच्चे तेल की कीमत में नरमी से जरूर सरकार को राहत है।

 इससे सरकार को महंगाई पर काबू पाने और रुपये की कीमत में स्थिरता लाने में सहायता मिल रही है।

 फिर भी हाल में रुपये की कीमत में 5 प्रतिशत की गिरावट दर्ज की गई है, जिसे अर्थव्यवस्था के लिए कदापि अच्छा नहीं माना जा सकता है।

, जानकारों के मुताबिक नये साल में अर्थव्यवस्था में स्थिरता कच्चे तेल की कीमत और अमेरिकी फेड रिजर्व द्वारा ब्याज दरों के निर्धारण पर निर्भर करेगा।

 देश में अभी भी रोजगार के अवसर सृजित नहीं हो पा रहे हैं और आयात, निर्यात के मुकाबले अधिक होने से व्यापार घाटा में इजाफा हो रहा है।

 कृषि क्षेत्र, मानसून के खराब रहने, नियंतण्र बाजार में कमोडिटी कीमतों में भारी गिरावट के चलते संकट में है।

 अंतरराष्ट्रीय मुद्रा कोष (आईएमएफ) नियंतण्र अर्थव्यवस्था को लेकर चिंतित है।

 चीन में मंदी है।

 वहां मुद्रा का अवमूल्यन भी किया गया है।

 अमेरिकी अर्थव्यवस्था भी बहुत अच्छी स्थिति में नहीं है।

 भारतीय अर्थव्यवस्था में सुधार आया है, लेकिन इसे पर्याप्त नहीं माना जा सकता है।

 राजकोषीय घाटा को बजट के अनुरूप रखने के लिए सरकार कच्चे तेल की कीमत में गिरावट आने के बावजूद पेट्रोलियम उत्पादों के दाम नहीं घटा रही है।

 साथ ही, सब्सिडी में भी कटौती कर रही है।

 अप्रत्यक्ष कर में भी इजाफा किया जा रहा है।

 इधर, सातवें वेतन आयोग की सिफारिशों को लागू करने के बाद वित्त वर्ष 2017 में 3.5 प्रतिशत वित्तीय घाटे का लक्ष्य हासिल करने के लिए सरकार को बुनियादी ढांचा के क्षेत्र में किये जा रहे निवेश में कटौती करनी होगी, जिससे विकास के रफ्तार में कमी आयेगी।

,  , सौजन्य :- राष्ट्रीय सहारा   ,4.01.2016,सतीश सिंह।

