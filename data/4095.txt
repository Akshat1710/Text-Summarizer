महिलाओं के लिहाज से अनुकूल संस्थान अभी दूर के निशान  (बिजनेस स्टेंडर्ड  )।

कुछ वर्ष पूर्व जब दिल्ली स्थित हेरल्ड हाउस (फिलहाल विवादों में घिरा हुआ) में नया पासपोर्ट कार्यालय खोले जाने के पहले आंतरिक साजसज्जा का कामकाज चल रहा था तब वहां भारी भरकम काम करने वाले दैनिक मजदूरों में कई ऐसी महिलाएं भी शामिल थीं जो नवजात शिशुओं की मां थीं।

 चूंकि ठेकेदार ने बच्चों की देखभाल की अलग से कोई व्यवस्था नहीं की थी इसलिए ये बच्चे रेत और निर्माण सामग्री के ढेर पर यूं ही रेंगते हुए पल रहे थे।

 इस दौरान यह आशंका हमेशा बनी रहती कि वहां से गुजरने वाले तमाम वाहन उनको कभी भी रौंद सकते हैं।

यह इमारत 10, जनपथ से बमुश्किल 5 किलोमीटर के दायरे में है।

 10, जनपथ वर्ष 2004 से 2014 के बीच देश की राजधानी का सबसे महत्त्वपूर्ण पता रहा है और इस इमारत में जो भी काम हो रहा था उसका फायदा या तो इस बंगले की मालकिन को होना था या फिर उस पार्टी को जिसकी वह अध्यक्ष थीं।

 फिलहाल इस इमारत के स्वामित्व का मामला अदालत में चल रहा है।

 जाहिर सी बात है कि उच्च स्तरीय नीति निर्माण (उनकी गरीब समर्थक छवि को चमकाने से संबंधित नीतियां) के कार्य में जुटे राजनेताओं के लिए मु_ïी भर ठेका मजदूरों के कल्याण के बारे में सोचना बहुत दूर की कौड़ी है और यह इस बात का अच्छा उदाहरण भी है कि हमारी राजनीति हकीकत से किस कदर दूर हो चली है।

, हकीकत में यह बहुत बड़ी विडंबना है कि उनकी देवरानी (दोनों के बीच संबंध कटु हैं) और महिला एवं बाल विकास मंत्री मेनका गांधी मातृत्व लाभ अधिनियम 1961 में एक ऐसा प्रावधान जुड़वाने के लिए लगातार प्रयासरत हैं जिसके बाद 30 से 50 महिला कर्मचारियों वाले सभी संस्थानों को कार्यस्थल के करीब पालनाघर की सुविधा उपलब्ध करानी होगी।

 हालांकि ऐसा लगता नहीं कि इससे हेरल्ड हाउस जैसी जगहों पर काम करने वाली ठेका श्रमिक महिलाओं की समस्या हल होगी लेकिन फिर भी यह एक शुरुआत तो है ही।

 निश्चित तौर पर राजग के पिछले कार्यकाल में बतौर स्वतंत्र प्रभार मंत्री पशु कल्याण को लेकर उनके हास्यास्पद विचारों से इतर महिलाओं को लेकर उनका रुख अब तक निहायत संवेदनशील रहा है।

 गत वर्ष के आखिर में उनके मंत्रालय ने यह प्रस्ताव रखा था कि महिलाओं को वेतनसहित मातृत्व अवकाश की अवधि को 12 सप्ताह से बढ़ाकर 26 सप्ताह कर दिया जाए।

 यह प्रस्ताव इस संबंध में वैश्विक अनुशंसाओं के मानक के अनुरूप ही था।

, अगर ये दोनों प्रस्ताव कानून में अंगीकृत कर लिए जाते हैं तो यह मानने में कोई गुरेज नहीं रहेगा कि यह सरकार महिला कल्याण को लेकर पिछली सरकार की तुलना में अधिक संवेदनशील है।

 पिछली सरकार महिला केंद्रित फंड और बैंक तथा कारोबारी बोर्ड में महिलाओं की भागीदारी जैसे प्रतीकात्मक कार्यों में अधिक रुचि ले रही थी।

 मूल प्रश्न यह है कि इससे कार्यस्थलों पर किस तरह का प्रभाव पड़ेगा।

, कानूनी रूप से बाध्य सुधारों से कार्यस्थल महिलाओं के लिए किस हद तक अनुकूल बन सकते हैं।

 देश के 29 राज्यों और 7 केंद्रशासित प्रदेशों की लाखों दुकानों, प्रतिष्ठïानों और फैक्टरियों में इसका अनुपालन सुनिश्चित करवा पाना तकरीबन असंभव है।

 इसकी निगरानी की व्यवस्था करना भी कोई हल नहीं है क्योंकि फैक्टरी निरीक्षकों के मामले में हम देख चुके हैं कि कैसे इस व्यवस्था में भ्रष्टïाचार का शिकार हो जाने की गुंजाइश रहती है।

, जहां तक स्वैच्छिक अनुपालन की बात है तो उसकी संभावनाएं बहुत सीमित नजर आती हैं।

 खासतौर पर अगर हम संस्थानों में यौन शोषण की शिकायतों से निपटने के लिए बनी समितियों को याद करें।

 वर्ष 2013 में संसद द्वारा कानून बनाकर अनिवार्य किए जाने के बाद ये समितियां बनी थीं लेकिन सर्वेक्षणों से पता चलता है कि देश के 90 फीसदी संस्थानों में ऐसी समितियां नहीं हैं।

 तमाम संस्थान ऐसे हैं जो इस कानून तक से वाकिफ नहीं हैं।

 ऐसे में जब यह पता चला कि तहलका जैसी पत्रिका चलाने वाले संस्थान में भी यह व्यवस्था नहीं है तो किसी को आश्चर्य नहीं हुआ।

 तहलका को महिलाओं के हितों से जुड़े मुद्दों पर लेखन के लिए जाना जाता है।

, इसी तरह अनुपालन न करने वालों पर लगने वाला जुर्माना भी इतना ज्यादा नहीं है कि उसके भय से इसका पालन हो।

 मातृत्व लाभ अधिनियम के अनुसार इस अधिनियम के प्रावधानों का उल्लंघन करने वाले नियोक्ता को तीन माह से एक वर्ष तक की कैद और अथवा 2,000 से 5,000 रुपये तक के जुर्माने की सजा भुगतनी पड़ सकती है।

 आंतरिक शिकायत समिति के न होने अथवा समिति की अनुशंसाओं का पालन न होने पर महज 50,000 रुपये का जुर्माना है।

 हालांकि अपराध दोहराए जाने पर कारोबार का लाइसेंस रद्द हो सकता है।

, यह भी संभव है कि मातृत्व लाभ अधिनियम के अंतर्गत अधिक सख्त प्रावधान लागू होने पर नियोक्ता कम महिलाओं को नियुक्ति दें, या शायद महिलाओं को काम पर रखें ही न।

 सच तो यह है कि कानून शायद ही आधारभूत सामाजिक पूर्वग्रहों में तब्दीली ला सकें।

 कुछ प्रगतिशील कंपनियां जिनमें से ज्यादातर अंतरराष्टï्रीय ब्रांड का प्रतिनिधित्व करती हैं, ने न्यूनतम कानूनी अनिवार्यताओं से कहीं अधिक उपाय किए हैं।

 उन्होंने अपने वैश्विक पोर्टफोलियो से श्रेष्ठï व्यवहार भी अपनाया है।

 भारतीय परिवारों के आधिपत्य वाले कुछ कारोबारियों ने अपनी बेटियों को विरासत सौंपकर प्रगतिशीलता का संकेत दिया है।

 लेकिन इसे महिला-पुरुष समानता के प्रति संवेदनशील संस्थान बनाने जैसा नहीं माना जा सकता।

 ज्यादातर भारतीय कारोबारी, फिर चाहे वे परिवार आधारित उद्यम हों या छोटे मोटे कारोबार, वे पूरी तरह पुरुषों के दबदबे वाले बने हुए हैं।

 अर्थव्यवस्था भी इतनी तेज गति से विकसित नहीं हुई है कि वह इस दबदबे में तब्दीली ला सके।

 उस लिहाज से भारत अभी भी गरीब है।

,  ।

सौजन्य :- बिजनेस स्टेंडर्ड ,15.01.2016 ,कनिका दत्ता।

