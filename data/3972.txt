कॉग्निजेंट, इलियट और भारतीय आईटी कंपनियां (बिजनेस स्टैंडर्ड)।

इलियट ने कॉग्निजेंट को पत्र लिखकर अपनी हैसियत में इजाफा करने के तरीके के बारे में बताया है।

 यह अन्य भारतीय आईटी कंपनियों के लिए प्रेरणादायी साबित हो सकता है।

 बता रहे हैं आकाश प्रकाश, गत 28 नवंबर को इलियट कैपिटल ने कॉग्निजेंट टेक्नोलजी सर्विसेज (सीटीएसएच) के निदेशक मंडल को एक पत्र लिखा।

 इस पत्र में अंशभागी मूल्यांकन को बढ़ाने के प्रस्ताव का खाका दिया गया था।

 सीटीएसएच हालांकि अमेरिका में सूचीबद्घ है और उसका मुख्यालय भी वहीं है और यह टाटा कंसल्टेंसी सर्विसेज (टीसीएस) और इन्फोसिस जैसी कंपनियों की प्रमुख प्रतिद्वंद्वी है।

 इस कंपनी की भारतीय बाजार में भी गहरी पैठ है।

 इस लिहाज से भारत की दूसरी सबसे बड़ी सूचना प्रौद्योगिकी सेवा प्रदाता के लिए यह कवायद पूरी तरह व्यावहारिक है।

 अतीत में इसका प्रदर्शन बेहद शानदार रहा है, जहां 15 वर्षों के दौरान उसका राजस्व 70 गुना बढ़कर तकरीबन 14 अरब डॉलर के आंकड़े पर पहुंच गया है।

 इलियट बड़े सक्रिय हेज फंडों में से एक है, जिसके पास 30 अरब डॉलर से अधिक की प्रबंधन अधीन परिसंपत्तियां (एयूएम) हैं।

 उसने 1.4 अरब डॉलर में सीटीएसएच में लगभग 4 फीसदी हिस्सेदारी खरीदी।

 अपने पत्र में इलियट ने इस बात को रेखांकित किया कि महज 12 महीनों के दौरान सीटीएसएच अपने शेयर की कीमतों में 50 से 70 फीसदी का इजाफा कैसे कर सकती है।

ऐसा माना जाता है कि कॉग्निजेंट को एक औपचारिक पूंजी-रिटर्न रणनीति बनाने की दरकार है, जिसमें पुनर्खरीद और लाभांश दोनों का संग होने के साथ ही मार्जिन बढ़ाने की भी मंशा हो।

 इन कदमों में निदेशक मंडल के ढांचे में बदलाव और प्रोत्साहन ढांचे का पुनर्संयोजन भी शामिल है, जिससे सीटीएसएच के शेयर परवान चढ़ सकते हैं।

 हालांकि भारत केंद्रित निवेशकों के लिए सीटीएसएच शायद उतनी प्रासंगिक न हो लेकिन इस पत्र का मजमून बहुत शानदार है।

 बेहतर ढंग से लिखे गए इस पत्र में काफी तफसील से तथ्यों को पेश किया गया है, जो भारत में आईटी शेयरों की तलाश में लगे निवेशकों के लिए बढिय़ा आधारभूत सलाह हो सकता है।

सबसे पहले इलियट ने यह स्पष्टï किया है कि सीटीएसएच उद्योग में एक अग्रणी नाम है, जिसका पुरानी और नई दोनों तरह की सेवाओं में अच्छा दखल है लेकिन अपने आधारभूत मामले में भी कंपनी केवल 9 फीसदी राजस्व वृद्घि की बात कर रही है।

 यहां तक कि तेजी के दौर में भी यह 10 फीसदी तक ही जाता है।

 ये आंकड़े उद्योग जगत के जानकारों, सलाहकार फर्मों, निवेश बैंकों और विस्तृत जानकारी के बाद ही आए हैं।

 स्पष्टï है कि उद्योग के लिए 15 से 20 फीसदी वाली वृद्घि के दिन अब लद गए हैं।

 उद्योग और उसकी सभी प्रमुख कंपनियां परिपक्वता यानी चरम की ओर हैं।

उनका प्रतिमान यही दर्शाता है कि सीटीएसएच अपने 18 फीसदी के मौजूदा परिचालन मार्जिन को बढ़ाकर 21.5 फीसदी कर सकती है।

 यह अनुमान इसी पैमाने पर आधारित है कि सीटीएसएच डिलिवरी संगठन, सामान्य कामकाज, बिक्री और विपणन के मोर्चे पर अपनी समकक्ष भारतीय कंपनियों के बराबर ही मानदंड तय करे और उसी अनुपात में इसे सुधारे।

 जब उसके जैसी टीसीएस और इन्फोसिस जैसी कंपनियां 26.5 फीसदी से लेकर 25.4 फीसदी तक का मार्जिन दे सकती हैं, जो सीटीएसएच की अपेक्षाओं के मुकाबले 400 से 500 आधार अंक अधिक है तो इन मार्जिन की निरंतरता पर प्रश्न उठना स्वाभाविक है।

 पूरे विश्लेषण के बाद अगर इलियट को लगता है कि पूरी क्षमताओं के साथ सीटीएसएच 21.5 फीसदी का मार्जिन दे सकती है और कारोबारी मिश्रण और वैसे ही सकल मार्जिन ढांचे के आधार पर उसकी भारतीय समकक्ष कंपनियां अपनी मार्जिन विशिष्टïता को बरकरार रख सकती हैं।

 अगर टीसीएस और इन्फोसिस के मार्जिन में कुल मिलाकर 9 से 10 फीसदी की गिरावट आती तो उनकी राजस्व वृद्घि एक अंक में सिमट जाती।

 मैं आश्वस्त नहीं हूं कि बाजार इसके लिए तैयार है।

 यह भी संभव है कि रुपये में आने वाली गिरावट शायद भारतीय कंपनियों का बेड़ा पार लगा दे।

इलियट के पत्र में पूंजी आवंटन पर भी खास उल्लेख किया गया है।

 उसने औपचारिक पूंजी रिटर्न नीति न होने के अभाव में सीटीएसएच की आलोचना की है।

 कंपनी लाभांश अदा नहीं करती और पुनर्खरीद भी सीमित ही करती है।

 आईटी सेवाओं के नकदी प्रवाह वाले स्वरूप को देखते हुए सीटीएसएच में हर साल 2 अरब डॉलर से अधिक का नकदी प्रवाह होता है और वह पहले से ही 4 अरब डॉलर नकदी के ढेर पर बैठी है, जो उसे जबरदस्त वित्तीय लचीलापन मुहैया कराती हैं।

 इलियट ने कंपनी को सलाह दी है कि वह लाभांश देना शुरू करे, वर्ष 2017 में 2.5 अरब डॉलर के शेयरों की पुनर्खरीद करे और हर साल निवेशकों को 75 फीसदी अमेरिका मुक्त नकदी वापस लौटाने को प्रतिबद्घ हो।

 फंड का मानना है कि ये कदम कॉग्निजेंट के शेयर को नई ऊंचाई देंगे।

इसमें भारतीय दिग्गज कंपनियों के लिए भी संदेश निहित है।

 वे सभी लाभांश देती हैं और मुक्त नकदी प्रवाह के 40 से 65 फीसदी भुगतान के बावजूद उनके पास काफी मात्रा में नकदी शेष है।

 विलय और अधिग्रहण के लिए कुछ नकदी बचाती हैं लेकिन वे शेष अंशभागियों को लौटा देती हैं।

 एक पहलू यह भी है कि कुछ कंपनियां चरम की अवस्था पर पहुंच गई हैं, उनकी कमाई सुस्त हो गई है और उन्हें अंशभागियों के लिए प्रतिफल सुनिश्चित करने के लिहाज से नकदी रिटर्न और बहीखातों को भुनाने की रणनीति पर ज्यादा ध्यान देने की जरूरत है।

 प्रति शेयर प्रतिफल और कुल अंशभागी प्रतिफल से जुड़े कारक महज राजस्व वृद्घि से परे चले जाएंगे।

 लाभांश, पुनर्खरीद और मार्जिन विस्तार से जुड़े मसले भी भी कुल अंशभागी रिटर्न (टीएसआर) के लिए राजस्व वृद्घि जितने ही महत्त्वपूर्ण हैं।

 अगर आप केवल 10 फीसदी राजस्व वृद्घि की रफ्तार से बढ़ते हैं तो आपको कुशल पूंजी आवंटन की जरूरत होगी ताकि अंशभागियों को राजस्व वृद्घि से बेहतर प्रतिफल दिया जा सके।

 यह तब मायने नहीं रखता, जब आपके राजस्व की वृद्घि 25 से 30 फीसदी के दायरे में हो रही हो और मौजूदा आईटी दिग्गजों में हलचल का माहौल हो।

 यह तभी मायने रखती है, जब आप मौजूदा दौर के खिलाड़ी हों और वृद्घि घटकर 10 फीसदी के दायरे में आ गई हो।

इलियट ने निदेशक मंडल और कर्मचारियों से जुड़े प्रोत्साहनेां को लेकर भी दलील पेश की है।

 उनका कहना है कि निदेशक मंडल में आधे से ज्यादा लोग पिछले नौ वर्षों से जमे हैं।

 लिहाजा उद्योग की बदलती दिशा और तकनीक को देखते हुए नए नजरिये वालों की दरकार है।

 उसका यह भी तर्क है कि राजस्व वृद्घि लक्ष्यों की दिशा में कर्मचारियों के लिए प्रोत्साहन काफी अहम हैं।

 एक बार फिर प्रोत्साहनों के मुताबिक व्यवहार आकलन का दावा किया गया है।

 इसके लिए राजस्व के साथ कमाई वृद्घि और टीएसआर लक्ष्यों के साथ प्रोत्साहनों को अधिक संतुलित तरीके से रखने की दरकार है।

 भारतीय कंपनियों में प्रोत्साहन समायोजन बेहतर है लेकिन निदेशक मंडल को लेकर उन्हें भी इलियट के विचार पर गौर करने की जरूरत है।

 क्या आपके पास ऐसा निदेशक मंडल है जो आधुनिक आईटी सेवाओं की दुनिया को बखूबी समझता है।

बतौर उद्योग भारतीय आईटी सेवाएं चरमावस्था वाले दौर में पहुंच गई हैं।

 अब 20 फीसदी की निरंतर वृद्घि वाला दौर दूर की कौड़ी हो गया है।

 जब कोई उद्योग परिपक्व अवस्था में पहुंचता है तो उससे जुड़ी कंपनियों को अपनी कारोबारी और वित्तीय रणनीतियों पर पुनर्विचार की जरूरत होती है।

 इसके लिए पूंजी आवंटन, बहीखातों को भुनाना, विलय एवं अधिग्रहण, निदेशक मंडलों का ढांचा, प्रोत्साहन समायोजन जैसे मुद्दों पर गौर करना होगा।

 सीटीएसएच की तरह उसकी भारतीय समकक्ष कंपनियों को भी इन पर विचार करना होगा।

, – आकाश प्रकाश।

सौजन्य – बिजनेस स्टैंडर्ड।

