बजट रिपोर्ट कार्ड (बिजनेस स्टैंडर्ड)।

गत वर्ष केंद्रीय बजट की सराहना की गई थी क्योंकि उसमें राजकोषीय विवेक को लेकर खास प्रतिबद्धता जताई गई थी।

 खासतौर पर इसलिए क्योंकि वित्त मंत्री को अपना बजट 14वें वित्त आयोग की सिफारिशों को ध्यान में रखते हुए तैयार करना था।

 आयोग ने वित्तीय संसाधनों का बड़ा हिस्सा राज्यों के हवाले कर दिया था।

 बजट ने नरेंद्र मोदी सरकार की प्राथमिकताओं में स्पष्ट बदलाव दिखा और बिजली, सड़क, घरेलू गैस तथा ग्रामीण आवास योजना चर्चा के केंद्र में आ गए।

 इन बातों से यह एकदम स्पष्ट हो गया था कि सरकार वर्ष 2019 के चुनावों की तैयारी कर रही है।

 बजट के प्रमुख वादों का क्रियान्वयन एक स्पष्ट रुझान प्रदर्शित करता है।

 कुछ अपवादों को छोड़ दिया जाए तो सरकार ने विधायी बदलाव वाले वादों को पूरा करने में बेहतर प्रदर्शन किया है।

 जबकि जमीनी बदलाव वाले वादों के मामले में उसका प्रदर्शन इतना अच्छा नहीं रहा क्योंकि इन मामलों में केंद्र सरकार को राज्यों के साथ तालमेल बिठाकर काम करना होता है।

 हालांकि संसदीय गतिरोध के चलते विधायी कामकाज बहुत प्रभावित हुआ उसके बावजूद यह सच है।

 गौरतलब है कि संसद का शीतकालीन सत्र बीते छह सालों में सबसे बुरा साबित हुआ।

फिर भी वित्त मंत्री जेटली वित्तीय क्षेत्र सुधार के मामले में बीते साल को संतुष्टि के साथ देख सकते हैं।

 संसद ने मई 2016 में दिवालियापन संबंधित कानून को पारित कर दिया जो किसी कारोबार से निर्गम में सुधार से संबंधित है।

 सरकार ने वादे के मुताबिक इनफोर्समेंट ऑफ सिक्युरिटी इंट्रेस्ट ऐंड रिकवरी ऑफ डेट लॉज ऐंड मिसलेनियस प्रोवीजंस (संशोधन) विधेयक भी पारित किया।

 इसी तरह वस्तु एवं सेवा कर व्यवस्था लाने के लिए संविधान संशोधन में भी कामयाबी मिली।

 महज कुछ दिन पहले आर्थिक मामलों की कैबिनेट समिति ने पांच बीमा कंपनियों के शेयरों की सूचीबद्धता को भी मंजूरी दे दी।

 सरकार की एक अन्य बड़ी उपलब्धि रही भारतीय रिजर्व बैंक अधिनियम में बदलाव कर एक नई मौद्रिक नीति व्यवस्था पेश करना।

 अब सरकार के नामांकित लोगोंं और आरबीआई के प्रतिनिधित्व वाली एक समिति मौद्रिक नीति की समीक्षा करेगी।

 अन्य कई क्षेत्रों में कम ही सुधार देखने को मिले।

 उदाहरण के लिए सरकारी बैंकों की बेहतरी के लिए कोई खाका नहीं सामने आया।

 हां, कुछ बदलाव जरूर हुए जो कारोबारी सुगमता बढ़ाने और वृद्धि को गति देने का काम करेंगे।

, सामाजिक और ग्रामीण क्षेत्रों और बुनियादी विकास के क्षेत्र में वादों पर खरे उतरने में सरकार पूरी तरह कामयाब नहीं रही।

 प्रधानमंत्री उज्ज्वला योजना जैसी बड़ी सफलताएं मिलीं।

 इसके तहत गरीब महिलाओं को एलपीजी सिलिंडर दिया जा रहा है।

 अब तक डेढ़ करोड़ से अधिक महिलाओं को यह प्रदान किया जा चुका है।

 इसी प्रकार सॉइल हेल्थ कार्ड योजना और जैविक कृषि का रकबा बढ़ाने में सफलता मिली।

 फिर भी मोटेतौर पर सफलता दूर ही रही।

 प्रधानमंत्री आवास योजना इसका खास उदाहरण है।

 32 लाख ग्रामीण आवासों के लक्ष्य में से केवल 76 प्रतिशत ही बन सके।

 एक लाख रुपये के कवर वाली स्वास्थ्य बीमा योजना की शुरुआत अभी बाकी है।

 सड़क निर्माण को पिछले बजट में सबसे अधिक उदार आवंटन मिला था लेकिन वह भी लक्ष्य से पीछे है।

 बुनियादी क्षेत्र में निवेश को बढ़ावा देने से संबंधित कई अन्य बदलाव अब तक सामने नहीं आए हैं।

 नोटबंदी ने आर्थिक सुधार की राह रोक दी है।

 ऐसे में यह अहम है कि आगामी बजट में विभिन्न योजनाओं के क्रियान्वयन पर काम किया जाए।

 केंद्र और राज्यों के बीच बेहतर तालमेल से ही देश का भला होगा।

 राज्यों के चुनाव और उसके नतीजों का असर इस रिश्ते पर नहीं पडऩा चाहिए।

, सौजन्य- बिजनेस स्टैंडर्ड।

