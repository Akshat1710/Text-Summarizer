मनोरंजन-मीडिया में घटिया सामग्री कुछ तो लोगों की भी जिम्मेदारी (बिजनेस स्टैंडर्ड)।

पिछले महीने एनएफडीसी फिल्म बाजार में कई स्वतंत्र फिल्मकारों ने भारत में बनाई जा रही मुख्यधारा की फिल्मों की गुणवत्ता पर जमकर अपनी भड़ास निकाली।

 टीवी समालोचकों के लेखों और मनोरंजन तथा मीडिया पर होने वाली किसी भी बहस में खासकर टेलीविजन पर दिखाई जा रही सामग्री को लेकर शिकायत रहती है।

 अक्सर लोग यह दलील देते हैं, ‘दूरदर्शन ने बुनियाद जैसे अच्छे धारावाहिक बनाए।

’ आप कहीं भी चले जाइए, हर कोई न्यूज चैनलों पर होने वाली बहस के गिरते स्तर की शिकायत करता है।

, इसमें से कुछ बातें तो सही हैं।

 भारत में टीवी खबरों की गुणवत्ता वाकई घटिया है।

 लेकिन भारत में मीडिया और मनोरंजन सामग्री के बारे में होने वाली चर्चा अमूमन तीन कारणों से उपजी है।

, पहला कारण है सामाजिक उन्माद और बौद्घिक अहंकार।

 अगर आप रेटिंग के आंकड़े देखें तो पाएंगे कि भारत में टीवी के आधे से अधिक दर्शक हिंदी, तमिल, तेलुगू और दूसरी भारतीय भाषाओं के आम मनोरंजन चैनल देखते हैं।

 इन चैनलों पर ज्यादातर धारावाहिकों का ही प्रसारण होता है जिन्हें देखना भारतीय पुरुषों और महिलाओं को बेहद पसंद है।

 न्यूज चैनलों में भी ऐसे चैनल दर्शकों के बीच लोकप्रिय हैं और कमाई कर रहे हैं जिन पर प्रस्तोता और संपादक अपने मेहमानों पर चिल्लाते हैं और असंयमित भाषा का प्रयोग करते हैं।

 जैसे टाइम्स नाऊ पर अर्णव गोस्वामी ऐसा ही किया करते थे।

 बीबीसी या राज्य सभा टीवी दर्शकों की पंसद नहीं हैं।

, भारतीय दर्शकों का अपने मीडिया के साथ यह उन्मादी संबंध रेटिंग, रीडरशिप और अन्य श्रोता पैमाने में साफ-साफ नजर आता है।

 जैसे 1980 के दशक का एक शोध लें जिसके मुताबिक महिलाओं की पत्रिका सेवी के 70 फीसदी पाठक असल में पुरुष थे।

 या फिर ऐसे सर्वेक्षण देखिए जो दावा करते हैं कि लोग शैक्षणिक कार्यक्रम देखना चाहते हैं।

 लेकिन डिस्कवरी और नैशनल जियोग्राफिक व्यापक पहुंच के बावजूद दर्शकों के बीच अपनी पैठ नहीं बना पाए हैं।

 और पिछले दो दशक में कई बार बुनियाद का पुनप्र्रसारण हुआ लेकिन वह रेटिंग चार्ट में खलबली नहीं मचा पाया।

 बौद्घिक अहंकार टीवी और फिल्म समालोचकों में दिखाई देता है।

 इनमें से अधिकांश मुंबई, दिल्ली, चेन्नई या फिर दूसरे महानगरों या अंग्रेजी पृष्ठïभूमि के हैं जो लोकप्रिय सिनेमा पर लिखते हैं।

, दूसरी बात है कारोबार का ढांचा।

 उलझाऊ केबल वितरण व्यवस्था और कीमतों पर नियत्रंण के गड़बड़झाले के कारण टीवी में भुगतान राजस्व की व्यवस्था कभी उभरी ही नहीं।

 केबल टीवी की वास्तविक कीमतों में पिछले दो दशकों में कमी आई है।

 यही कारण है कि टीवी राजस्व के लिए पूरी तरह विज्ञापनों पर निर्भर है।

 फिर चाहे वह न्यूज हो या फिर मनोरंजन।

 हर जगह विज्ञापनों का बोलबाला है।

 विज्ञापनदाता को अपने उत्पाद के प्रचार के लिए दर्शक चाहिए और यही वजह है कि गुणवत्ता न्यूनतम स्तर पर है।

, मीडिया और मनोरंजन उद्योग में अगर किसी श्रेणी में कीमतों में उछाल आया है तो वह है फिल्में।

 वर्ष 2000 में भारतीय फिल्म उद्योग में खराब फिल्मों और बदहाल थिएटरों का दौर था।

 ये थिएटर अपनी कमाई का आधा हिस्सा तो घोषित ही नहीं करते थे।

 इसके बाद इसने कॉर्पोरेट का रूप लिया और मल्टीप्लेक्स का दौर शुरू हुआ।

 पारदर्शिता और टिकटों की कीमत बढऩे से पैसा फिर से व्यवस्था में आया और इससे भारतीय फिल्मों की गुणवत्ता में उल्लेखनीय सुधार हुआ।

 भारत में बेहतर लोकप्रिय (पीकू, 3 इडियट्स और बदलापुर) और सराहनीय (द लंचबॉक्स) जैसी फिल्में बनी।

 भारतीय फिल्में अब नियमित रूप से दुनिया के कई सर्वश्रेष्ठï फिल्म महोत्सवों में दिखाई जाती हैं और पुरस्कार जीतती हैं।

, दुनिया में भी अब मनोरंजक और मीडिया सामग्री की गुणवत्ता और इसके लिए किए जाने वाले भुगतान में भी सकारात्मक संबंध देखने को मिल रहा है।

 द इकॉनोमिस्ट की कीमत 220 रुपये है लेकिन इसकी सामग्री उम्दा स्तर की है।

 यह अलग बात है कि आप भले ही उसके दृष्टिïकोण से इत्तेफाक नही रखते हों।

 अब हम तीसरे कारण पर आते हैं कि क्यों भारतीय मीडिया और मनोरंजन सामग्री की गुणवत्ता और विविधता आने वाले दिनों में भी इसकी तरह खस्ताहाल रहेगी।

 कारण कि हम एक उपयोगकर्ता, दर्शक और उपभोक्ता के रूप में हम स्तरीय सामग्री के लिए भुगतान करने को तैयार नहीं हैं।

 भारतीय एक अखबार पर आने वाली कुल लागत का केवल एक मामूली हिस्सा ही अदा करते हैं।

 जबसे अंग्रेजी के बिजनेस स्टैंडर्ड ने अपनी कुछ महत्वपूर्ण सामग्री की कीमत रखी है, उसके बाद से कई लोग कुछ लेखों की स्कैन की हुई प्रतियों की मांग ज्यादा करने लगे हैं।

 हममें से अधिकांश लोग मानते हैं कि टीवी पर कीमतों का नियमन अच्छी बात है जबकि गेम्स ऑफ थ्रोंस और शेरलॉक जैसे महंगे कार्यक्रम भी उनको पसंद हैं।

 हालांकि ये कार्यक्रम भुगतान वाले हैं।

 भारत में बेहतर सामग्री देने और उपभोक्ताओं को इसके लिए भुगतान करने के लिए तैयार करने की सभी कोशिशें नाकाम हुई हैं।

 जीक्यू और सीबीबीज, वल्र्डस्पेस रेडियो और यूटीवी वल्र्ड मूवीज इसका उदाहरण हैं।

, बेहतर मीडिया या मनोरंजन सामग्री के लिए पैसे नहीं चुकाने की फितरत से इस कारोबार का नुकसान हो रहा है।

 आलम यह है कि संपन्न लोग भी टिकट खरीदकर थिएटर में फिल्म देखने के बजाय इसका पायरेट संसकरण चाहते हैं।

 इस साल देश में रिकॉर्ड पायरेसी हुई है।

 स्टूडियो अपना कामकाज घटा रहे हैं या फिर बंद हो रहे हैं।

 अब शिकायत के नए दौर का इंतजार कीजिए।

, – वनिता कोहली-खांडेकर।

सौजन्य- बिजनेस स्टैंडर्ड।

