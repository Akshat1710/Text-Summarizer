परमाणु डीलः भारत के बंधे हाथ (नवभारत टाइम्स)।

प्रधानमंत्री नरेंद्र मोदी के हालिया जापान दौरे को काफी सफल बताया जा रहा है।

 यह भी कहा जा रहा है कि भारत और जापान का असैन्य परमाणु समझौता ऐतिहासिक है और यह भारत के परमाणु कार्यक्रम को पूरी तरह बदल कर रख देगा।

 सब कुछ ठीक चला तो ऐसे करारों के बूते भारत अपनी बढ़ रही ऊर्जा जरूरतों को पूरा कर सकेगा, साथ ही पारंपरिक ऊर्जा स्रोतों पर अपनी निर्भरता करके लाइलाज होते वायु प्रदूषण पर भी कुछ हद तक लगाम लगा सकेगा।

, जापान न्यूक्लियर एनर्जी मार्केट की एक बड़ी ताकत है।

 इस समझौते के बाद जापान न्यूक्लियर रिएक्टर्स लगाने के लिए तकनीक और ईंधन भारत को दे सकेगा।

 साथ ही इसके प्रभाव में अमेरिकी कंपनियों वेस्टिंगहाउस और जीई को भी भारत में परमाणु संयंत्र लगाने में सहूलियत होगी, क्योंकि इन दोनों में जापानी निवेश है।

 लेकिन इन सारी खूबियों के बावजूद इस समझौते में एक पेच मौजूद है।

, वह यह कि जापान हमें जो कुछ भी देने को राजी हुआ है, वह बिना शर्त नहीं है।

 उसने शर्त लगा दी है कि भारत से यह करार तभी तक कारगर रहेगा, जब तक भारत कोई परमाणु परीक्षण न करे।

 वह ज्यों ही परीक्षण करेगा, समझौता अपने आप रद्द हो जाएगा।

 जापान खुद परमाणु हमले झेल चुका है।

 वहां की जनता नहीं चाहती कि विश्व में परमाणु हथियारों की बढ़ोतरी में उसका देश किसी भी रूप में सहायक बने।

, भारत को परमाणु सहयोग देने पर भी वहां काफी विवाद रहा है।

 दोनों मुल्कों के बीच परमाणु करार पर बातचीत कई वर्षों से जारी थी, लेकिन फुकुशिमा परमाणु ऊर्जा संयंत्र में 2011 में हुई दुर्घटना के बाद से जापान में इसका विरोध तेज हो गया था।

 लेकिन यहां हमें अपनी मुश्किलों की भी अनदेखी नहीं करनी चाहिए थी।

 हम चीन और पाकिस्तान के रूप में दो परमाणु शक्ति संपन्न राष्ट्रों से घिरे हुए हैं, जो अपना सशस्त्रीकरण करते रहते हैं।

ऐसे में परमाणु परीक्षणों से एकतरफा तौर पर तौबा कर लेना हमारे लिए संभव नहीं।

 1974 से 1998 तक करीब 6 टेस्ट्स हो चुके हैं।

 1998 में ही भारत ने पहले परमाणु हमला न करने की अपनी नीति घोषित की थी, जिसे लेकर रक्षा मंत्री मनोहर पर्रिकर ने हाल में दुविधा जता दी है।

 रक्षा मंत्री का कहना था ‘नो फर्स्ट यूज’ पॉलिसी पर यह उनकी निजी राय है।

 लेकिन उसके अगले ही दिन प्रधानमंत्री ने जापान की शर्त मानकर सबको चौंका दिया।

, भारत के वॉरहेड्स को बीच-बीच में परीक्षण की जरूरत पड़ सकती है।

 ऐटमी हथियारों पर इत्मीनान लाए बगैर उन्हें सीधे युद्ध में आजमाना हमारे लिए भी जोखिम भरा हो सकता है।

 उम्मीद है कि सरकार जापान के साथ हुए परमाणु ऊर्जा समझौते में लिखित रूप से मौजूद परीक्षण विरोधी बिंदु की बारीकियों पर गंभीरता से विचार करेगी।

सौजन्य – नवभारत टाइम्स।

