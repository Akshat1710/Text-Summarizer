घर, परिवार और वापसी (नवभारत टाइम्स)।

हर चुनाव में टिकट बंटने से ठीक पहले कुछ मार्मिक शब्द सुनाई देते हैं।

 इनमें एक है घर वापसी।

 देहाती से शहराती होते समाज में अपने गांव और वहां मौजूद एक छोटे से कच्चे घर को लेकर बहुत ज्यादा मोह होता है।

 ऐसे में ‘घर वापसी’ लोगों के कानों में संगीत जैसा कुछ घोलती है।

 पांच राज्यों के विधानसभा चुनावों से पहले उठे शोर में भी घर वापसी का संगीत खूब सुनाई पड़ रहा है।

, कुछ ही समय पहले बीजेपी छोड़कर समाजवादी पार्टी में गए पूर्व सांसद अशोक प्रधान वहां अपने लिए उम्मीद कम देखकर बीजेपी में वापस लौटे तो भावुक होकर बोले कि यही उनका घर है, इसी ने उन्हें वह बनाया, जो वे हैं।

 इस भावभीने पुनरागमन पर उनका भीतर से पिघल जाना स्वाभाविक था।

 लेकिन ठीक यही बात जब पूर्व क्रिकेटर नवजोत सिंह सिद्धू ने बीजेपी से हटने के कुछ महीने बाद कांग्रेस में शामिल होते वक्त दोहराई तो लोग चौंके कि भाई, ये सज्जन कांग्रेस में कब थे, जो इनकी घर वापसी हो गई।

 शायद वंशावली टटोलने पर पता चले कि उनके परिवार में कभी कोई कांग्रेसी भी था।

, बहरहाल, घर वापसी का अगला चरण बड़ा दुखदायी होता है।

 आप अगर शहर से गांव गए हैं तो दो दिन में सारी भावुकता हवा हो जाती है।

 ठीक उसी तरह अपनी पुरानी पार्टी में वापस आए लोगों को पता चलता है कि उनके इस फैसले ने ‘घर’ में काफी समस्याएं पैदा कर दी हैं।

 जो लोग उनकी सीट पर लड़ने का मन बना चुके थे, वे उनके खून के प्यासे हो गए रहते हैं।

 माहौल ऐसा कि वे खुद तो घर में चादर तान कर सोना चाहते हैं, लेकिन घर वाले उन्हें पहला मौका मिलते ही लात मारकर बाहर करना चाहते हैं।

, मामले का एक और पहलू पार्टी को ही अपना परिवार बताने का है।

 यूपी में फिलहाल बीजेपी बहुत सारे आवारा, निर्वासित, घरघुसने लोगों का अड्डा बनी हुई है।

 स्वामी प्रसाद मौर्य जैसे ये नए रंगरूट भी पार्टी को अपना परिवार मानते हैं, लेकिन अपने बेटे-बहू, बेटी-दामाद को टाइम से सेट कर देना इन्हें ज्यादा जरूरी लगता है।

 अब यह पार्टी पर है कि वह अपने पुराने कार्यकर्ताओं को टिकट दे, या 50 से ज्यादा ऐसे सगे-संबंधियों को उपकृत करे।

, सौजन्य- नवभारत टाइम्स।

