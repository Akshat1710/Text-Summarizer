समझने की गुंजाइश (हिन्दुस्तान)।

कुछ लोग ऐसे होते हैं, जो समझाने पर भी समझ नहीं पाते या समझना नहीं चाहते।

 जो समझना नहीं चाहता, उसे समझाया नहीं जा सकता।

 कहावत है कि आप घोड़े को पानी तक ले जा सकते हैं, किंतु उसे पानी पीने के लिए बाध्य नहीं कर सकते।

 जो यह धार कर बैठा है कि मुझे समझना नहीं है, उसे फिर दुनिया की कोई ताकत नहीं समझा सकती।

 बेंजामिन फ्रेंकलिन ने कहा कि बुद्धिमान व्यक्तियों को सलाह की आवश्यकता नहीं होती है और मूर्ख लोग इसे स्वीकार नहीं करते हैं।

, आज के समय में या तो सब विशेषज्ञ, बुद्धिजीवी हैं या सब नासमझ हैं।

 यानी समझने-समझाने की ज्यादा गुंजाइश नहीं है।

 मैनेजमेंट का सिद्धांत है कि कर्मचारी को अधिकारी के संकेत को समझना चाहिए।

 दूसरे शब्दों में कहें, तो कर्मचारी को महाराणा प्रताप वाला चेतक होना चाहिए।

 चेतक घोड़े की समझ-बूझ और स्वामिभक्ति प्रसिद्ध है।

 अगर ऐसे कर्मचारी हों, तो कंपनी का बहुत विकास होगा।

 लेकिन अक्सर यह बात देखने में नहीं आती।

 मालिक और कर्मचारी के रिश्ते ज्यादातर कड़वे हैं, मधुर नहीं।

, दफ्तरों और कंपनियों की ही नहीं, परिवारों की स्थिति भी लगभग ऐसी हो गई है।

 सास-बहू के अपने-अपने आग्रह होते हैं।

 आग्रही व्यक्ति लोहवणिक जैसा होता है, जो पकड़ लिया, तो पकड़ लिया।

 टस से मस होना नहीं चाहता।

 ऐसे व्यक्ति दुसंबोध होते हैं।

 आदमी अपने आग्रह को छोड़ना नहीं चाहता, सच्चाई को स्वीकार करना नहीं चाहता और बदलना नहीं चाहता।

 दुखी बने रहना ही ऐसे लोगों की नियति है।

 इसीलिए डेल कार्नेगी ने कहा कि इस तरह से कार्य करें, जैसे आप पहले से ही खुश हैं, इसके परिणामस्वरूप आप खुशी प्राप्त कर लेंगे।

ललित गर्ग।

सौजन्य- हिन्दुस्तान।

