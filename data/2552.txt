दुनिया में दिखने लगे हैं मंदी खत्म होने के संकेत (दैनिक भास्कर)।

ब्रिटिश कवि शैली ने अपनी कविता में पूछा था, ‘यदि शीत ऋतु आ गई है तो क्या वसंत बहुत दूर है।

’ जहां तक विश्व अर्थव्यवस्था का सवाल है, इस दशक के ज्यादातर हिस्से में जवाब यही था, ‘हां, हो सकता है।

’ उम्मीद की वह हल्की-सी चमक, जिसने सबसे धैर्यवान लोगों के भरोसे की परीक्षा लेने के बाद निराश किया, उसके बाद अब लगता है कि अर्थव्यवस्था में गर्माहट लौट रही है।

 2010 के बाद पहली बार इस वर्ष दुनिया के धनी देश और विकसित होती अर्थव्यवस्थाएं दोनों में एक ही लय-ताल में वृद्धि का उत्साह दिख रहा है।

, यह सही है कि चिंता के अब भी कारण हैं : चीन का कर्ज का पहाड़, यूरो की नींव की दरारें, डोनाल्ड ट्रम्प की संरक्षणवादी प्रवृत्तियां आदि बहुत-से कारण हैं।

 लेकिन इन चिंताओं के बीच कुछ असली हरी कोंपलें दिखाई दे रही हैं।

 सबसे मजबूत संकेत वैश्विक अर्थव्यवस्था के एक चक्र में चलने वाले हिस्से खासतौर पर मैन्यूफैक्चरिंग से।

 अमेरिका, यूरो जोन और एशिया के सर्वे फैक्टरियों को पहले से कहीं अधिक व्यस्त बता रहे हैं।

 ताइवान और दक्षिण कोरिया जैसे वैश्विक व्यापारिक केंद्र गुलजार हैं।

 ताइवान की राष्ट्रीय विकास परिषद एक व्यापक संकेतक प्रकाशित करती है, जो अर्थव्यवस्था की सेहत पर निगाह रखता है: इसमें नीला रंग सुस्ती, हरा स्थिरता और लाल जरूरत से ज्यादा गर्माती अर्थव्यवस्था बताता है।

 कुल अर्थव्यवस्था पिछले सात महीनों से हरा सिंग्नल चमका रही है और अब वह रेड जोन की ओर बढ़ रही है।

, कई अन्य चीजों के अलावा दुनिया में सेमी कंडक्टरों की मांग का पता चलता है।

 इस फरवरी में ताइवान का निर्यात 2016 की तुलना में 28 फीसदी अधिक रहा।

 यह तो सबसे उल्लेखनीय उदाहरण है, क्षेत्र में अन्य जगहों पर भी निर्यात बढ़ा है।

 दक्षिण कोरिया का निर्यात फरवरी में पिछले साल के मुकाबले 20 फीसदी अधिक रहा।

 चीन का निर्यात 2016 की तुुलना में साल के दो माह में 11 फीसदी अधिक रहा।

 10 मार्च को एलजी इलेक्ट्रॉनिक्स ने अपना नया जी-6 स्मार्टफोन लॉन्च किया और दक्षिण कोरिया की एक और बड़ी मोबाइल कंपनी माह अंत में नया वर्जन लॉन्च कर रही है।

 इसी साल नया आई-फोन भी बाजार में आएगा।

, लेकिन, ये विशिष्ट बातें जितने संकेत दे रही है, अर्थव्यवस्था में जान लौटने के संकेत उससे कहीं गहरे हैं।

 मशीनरी और उपकरणों पर बिज़नेस घरानों का खर्च बढ़ रहा है।

 2016 की अंतिम तिमाही में उपकरणों पर खर्च 5.25 फीसदी की वार्षिक दर से बढ़ा है।

 याद करें कि 2015 के आखिर में चीनी अर्थव्यवस्था को लेकर पैदा हुई ताज़ा चिंता के कारण शेयर बाजार धराशायी हो गए थे।

 कच्चा तेल भी 30 डॉलर प्रति बैरल के नीचे गोता खा गया था।

 इससे पहले ही गहरी मंदी में फंसे ब्राजील व रूस की हालत और खराब हो गई।

, पूंजी के तेजी से बाहर जाने की पृष्ठभूमि में युआन को स्थिर करने के लिए चीन ने नवंबर 2015 और जनवरी 2016 के बीच अपने विदेशी मुद्रा भंडार से 300 अरब डॉलर खर्च किए।

 विदेश में पूंजी का रिसाव रोकने के लिए उसने मौद्रिक नियंत्रण कड़ा किया।

 अब पूंजी प्रवाह रुककर काफी कुछ स्थानीय संपत्ति में आ गया है: मकानों की कीमतें ऊंची उठ गई हैं।

 छोटी कारों पर सेल्स टैक्स आधा हो गया है।

 इन कदमों के बीच नियंत्रण और प्रोत्साहन के कदमों ने माहौल बदल दिया।

 कच्चा तेल भी 50 डॉलर प्रति बैरल पर पहुंच गया (हालांकि हाल ही में यह कुछ नीचे फिसला है।

), वर्ष के अंत में चीन में और पूरे एशिया में उत्पादक-कीमतों के संबंध में मुद्रास्फीति फिर सकारात्मक हो गई।

 9 मार्च को तो यूरोपीय केंद्रीय बैंक के प्रमुख मारियो ड्रैघी ने गर्व से घोषणा की कि अपस्फीति का जोखिम ‘मोटेतौर पर गायब’ हो गया है।

 2016 की अंतिम तिमाही में जापान में बिज़नेस खर्च 8 फीसदी की वार्षिक दर से बढ़ा।

 टेक्नोलॉजी कंसल्टेंसी गार्टनर ने दिसंबर में अनुमान व्यक्त किया कि 2017 में उपभोक्ता और कंपनियां आईटी पर खर्च 2.7 फीसदी बढ़ाएंगे।

 गार्टनर में रिसर्च एनालिस्ट जॉन लवलॉक ने एशिया-प्रशांत क्षेत्र में खर्च में सबसे बड़े उछाल का अनुमान लगाया है।

अमेरिका में उपभोक्ता और पूंजीगत सामान, दोनों का आयात बढ़ा है।

 अटकलें हैं कि बिज़नेस में काम करने वालों की ‘एनिमल स्पिरिट’ नवंबर में ट्रम्प के चुने जाने के बाद से ऊंची उठी हैं और टैक्स व नियमों में कांट-छांट से अमेरिकी कंपनियों का टैक्स न चुकाया गया 1 खरब डॉलर का पैसा लौटने के अनुमान से बिज़नेस की ओर से निवेश में बड़ा उछाल आएगा।

 अर्थव्यवस्था सुधार के संकेत वाकई उत्साह जगाने वाले हैं।

 लेकिन, क्या उन पर भरोसा किया जा सकता है।

 वैश्विक अर्थव्यवस्था में पिछले सारे ऐसे गुब्बारे बाद में फट गए थे।

, – वास्तविकता यह है कि उभरते बाजारों में आर्थिक एडजस्टमेंट का शुरुआती और सर्वाधिक कष्टप्रद दौर अब समाप्ति की ओर है।

 ज्यादातर देश अब विदेशी उधार पर उतने निर्भर नहीं हैं।

 अब उनकी मुद्रा कहीं ज्यादा प्रतिस्पर्धी हो गई हैं।

 चूंकि ब्याज दरें ऊंची हैं तो मांग को बढ़ावा देने के लिए मौद्रिक नीति शिथिल करने की गुंजाइश है।

, – सुधार का विस्तार एशिया, यूरोप से अमेरिका तक फैला होने से उछाल में भरोसा बढ़ता है।

 रिसर्च फर्म टॉकिंग हेड्स मार्को के मनोज प्रधान ध्यान दिलाते हैं कि विस्तृत ट्रेंड, स्थापित ट्रेंड का अच्छा प्रॉक्सी है।

 कुछ देश दूसरों से अच्छी स्थिति में हैं।

 यदि उत्पादकता बढ़ी तो वेतन-भत्ते और बढ़ेंगे।

 2016 की अंतिम तिमाही में अमेरिका की प्रतिघंटा उत्पादकता 1.3 फीसदी की दर से बढ़ी।

, – यह कल्पना करना मुश्किल नहीं है कि चीजें फिर पटरी से उतर सकती हैं।

 चीन के कर्ज का बढ़ता पहाड़ अब भी बाजारों को धराशायी कर सकता है।

 यूरोप के विभिन्न चुनावों में लोक-लुभावन नारों पर मिली जीत से भी यूरो के लिए संकट खड़ा हो सकता है।

, – ये जोखिन चौंकाने वाले नहीं हैं।

 अच्छी बात तो यह है कि चक्रीय वापसी ने इन सब पर काबू पा लिया है।

 सच तो यह है कि कुछ वक्त बाद डेफोडिल्स (इंग्लैंड के ग्रामीण भागों में बहुतयात से उगने वाला पीला फूल) ही नहीं गुलाब की कुछ कलियां भी चुनी जा सकती हैं।

अर्थव्यवस्था… फरवरी में ताइवान का निर्यात 2016 की तुलना में 28 फीसदी अधिक रहा।

 दक्षिण कोरिया का निर्यात फरवरी में 20 फीसदी अधिक रहा।

 चीन का निर्यात 2016 की तुुलना में इस साल 11 फीसदी अधिक रहा।

सौजन्य- दैनिक भास्कर।

