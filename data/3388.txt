कारोबारी सुगमता की कड़वी है हकीकत (बिजनेस स्टैंडर्ड)।

 =": #0000;"कारोबारी सुगमता के मामले में वर्ष 2016-17 में भी भारत की स्थिति में कोई खास सुधार देखने को नहीं मिला।

 इस संबंध में विस्तार से जानकारी दे रहे हैं पार्थसारथि शोम।

वर्ष 2016 भी समाप्त होने वाला है।

 इस बीच विश्व बैंक ने दुनिया भर में कारोबारी सुगमता की स्थितियों से संबंधित अपने आंकड़े जारी कर दिए हैं।

 इस आलेख में हम इन तमाम आंकड़ों की पड़ताल करेंगे।

 विश्व बैंक ने कुल 190 देशों से संबंधित आंकड़े जारी किए हैं।

 इनमें भारत की स्थिति इससे पिछले वर्ष के 131वें स्थान से सुधरकर अब 130वीं हो गई है।

 इस समय पूरा देश 500 और 1,000 रुपये के नोट बंद होने की वजह से दिक्कतों से दो-चार है।

 माना जा रहा है कि इसकी वजह से देश के सकल घरेलू उत्पाद को जो झटका लगा है उसका असर भी जाते-जाते ही जाएगा।

 जाहिर है इन परिस्थितियों के बीच भारत को कारोबारी सुगमता के क्षेत्र में जो रैंकिंग हासिल हुई है उसे कतई अच्छा नहीं माना जा सकता है।

 अगर कारोबारी सुगमता जैसे क्षेत्रों में जल्दी सुधार नहीं हुआ तो देश की वृद्घि दर के समक्ष चुनौतियां लगातार बढ़ती चली जाएंगी।

, अमेरिका, ब्रिटेन और ब्रिक्स समूह के देश न केवल भारत के प्रमुख कारोबारी सहयोगी बल्कि प्रतिद्वंद्वी भी हैं।

 कारोबारी सुगमता के क्षेत्र में भारत इन सब से काफी पीछे है।

 कारोबारी सुगमता की सूची में ब्रिटेन और अमेरिका क्रमश: सातवें और आठवें स्थान पर हैं जबकि रूस, दक्षिण अफ्रीका, चीन और ब्राजील क्रमश: 40वें, 74वें, 78वें और 123वें स्थान पर हैं।

 अगर पिछले वर्ष से तुलना की जाए तो चीन के अलावा हालांकि सभी देश रैंकिंग में थोड़ा फिसले हैं।

 इस सूची में केवल ब्राजील ही भारत के थोड़ा करीब ठहरता है।

 जाहिर है देश में मेक इन इंडिया के प्रयासों की नाकामी की संभावनाओं को लेकर उपजी चिंताएं उचित ही हैं।

, कारोबारी सुगमता के मानकों पर देश की कमजोर स्थिति इस बात के लिए मजबूर करती है कि हम कारोबारी सुगमता के संकेतकों के संदर्भ में इसकी पड़ताल करने का प्रयास करें।

 कारोबारी सुगमता के लिए जिन 10 संकेतकों का इस्तेमाल किया गया उनमें बिजली की उपलब्धता के मामले में हमने 25 स्थानों का जबरदस्त सुधार किया है।

 इस क्षेत्र में हमें 190 देशों में 26वीं रैंक हासिल हुई है।

 जबकि दूसरा बेहतर क्षेत्र है अनुबंध प्रवर्तन का।

 इस क्षेत्र में हालांकि हम 172वें स्थान पर हैं लेकिन पिछले साल के मुकाबले हमने छह स्थानों का सुधार किया है।

, यह खेदजनक है कि कर चुकाने के मामले में हमारी स्थिति में पहले के मुकाबले कोई सुधार नहीं हुआ है और हम 172वें स्थान पर जस के तस टिके हुए हैं।

 वहीं विनिर्माण मंजूरियों के मामले में हमारी हालत पहले की तुलना में खराब हुई है।

 इस क्षेत्र में हम एक स्थान फिसलकर 185वें स्थान पर आ गए हैं।

 इन आपस में गड्डïमड्डï आंकड़ों के बीच बिजली की उपलब्धता में सुधार एकमात्र बड़ी सकारात्मक बात नजर आती है लेकिन इसकी भी पर्याप्त पड़ताल की आवश्यकता है।

 यह पड़ताल चार मानकों के आधार पर की जा सकती है: प्रक्रियाओं की संख्या, कनेक्शन हासिल करने में लगने वाले दिन, प्रति व्यक्ति आय के मुताबिक लागत, आपूर्ति की विश्वसनीयता।

 इन सभी मानकों के आधार पर आकलन के बाद ही बिजली की उपलब्धता के बारे में उचित निष्कर्ष पर पहुंचा जा सकता है।

, अगर बिजली के मामले में सबसे बढिय़ा और सबसे खराब प्रदर्शन करने वाले देशों की सूची तैयार की जाए तो भारत का स्थान कहीं बीच में दिखता है।

 इससे पता चलता है कि भारत सबसे खराब प्रदर्शन करने वालों से तो बहुत बेहतर है और वर्ष 2016 में उसने काफी सुधार किया है।

 दूसरा पहलू यह है कि देश के कारोबारी सुगमता सूची में 130वें स्थान पर बने रहने के लिए काफी हद तक बिजली क्षेत्र उत्तरदायी है।

 वरना हालात और खराब हो सकते थे।

, ऐसे में अगर तमाम देशों के कारोबारी सुगमता संकेतकों से बिजली क्षेत्र को बाहर कर दिया जाए तो एक अलग ही तस्वीर सामने आती है।

 अगर बिजली क्षेत्र को हटाकर शेष नौ संकेतकों के आधार पर आकलन किया जाए तो भारत 130वें स्थान से फिसलकर 143वें स्थान पर पहुंच जाता है जबकि दक्षिण अफ्रीका, अमेरिका और चीन की कारोबारी सुगमता रैंकिंग में उलटा सुधार देखने को मिलता है।

, ब्रिटेन उन हालात में अपने स्थान पर बना रहेगा जबकि ब्राजील और भारत की स्थिति खराब होगी।

 भारत की स्थिति तो सबसे अधिक खराब होती नजर आती है।

 स्पष्टï है कि भारत को 130वें स्थान पर बरकरार रखने में बिजली क्षेत्र का अहम योगदान है।

 सरकार जोरशोर से निवेश जुटाने की कोशिश में लगी हुई है।

 उसके लिए यह पूरा निष्कर्ष चौंकाने वाला है।

 सरकार स्टार्टअप और प्रोत्साहन पर जोर दे सकती है लेकिन एक वैश्वीकृत दुनिया में भारत में निवेश के लिए कोई खास प्रोत्साहन नहीं रह जाएगा, अगर पाउंड स्टर्लिंग की कीमतों में गिरावट आए और वह निवेश की दृष्टिï से अधिक आकर्षक हो जाए।

, ब्रिटेन कारोबारी सुगमता सूची में सातवें स्थान के साथ बहुत बेहतर परिस्थितियों में है।

 यदि विस्तार से व्याख्या की जाए तो संभावित निवेशकों के लिए वह निहायत उपयुक्त साबित होगा।

 ब्रिटेन ऐसा मुल्क है जिसके लिए इन संकेतकों में दोनों वर्षों में कोई खास बदलाव नहीं आया जबकि भारत, ब्राजील और चीन जैसे देशों के मामले में तो ढेर सारे बदलाव दर्ज किए गए।

, लब्बोलुआब यही है कि भारत कारोबारी सुगमता सूचकांक में अपनी पहले से ही कमजोर स्थिति को भी अगर कमोबेश बरकरार रख सका तो वह इसलिए क्योंकि बिजली संकेतक का प्रदर्शन खासा बेहतर रहा।

 इस बात पर जोर दिया जाना चाहिए कि कर चुकाने के मामले में भारत की स्थिति में कोई सुधार नहीं हुआ है।

 अन्य अहम मानकों की बात करें तो निर्माण मंजूरियों से निपटने, कर्ज से निपटने, ऋण हासिल करने, कारोबार शुरू करने आदि के मानकों पर हमारा प्रदर्शन खासा कमजोर रहा।

 यह बात इस संबंध में की गई नीतिगत घोषणाओं से उलट है।

 जाहिर सी बात है कि जब तक कारोबारी सुगमता में तीव्र सुधार नहीं किया जाता है तब तक विनिर्माण को गति देने का स्वप्न स्वप्न ही रह जाएगा।

सौजन्य – बिजनेस स्टैंडर्ड।

