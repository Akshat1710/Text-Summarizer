क्या मोदी लोकलुभावन फैसले लेने लगे हैं।

 (दैनिक भास्कर)।

हमारे मन में सवाल है : क्या नरेंद्र मोदी लोकलुभावन फैसले लेने वाले पीएम हो रहे हैं।

 हमें जवाब आज मिल जाएगा, जब वित्तमंत्री बजट पेश करेंगे।

 देश ने नौकरियां निर्मित करने और महंगाई व भ्रष्टाचार रोकने की अपेक्षाओं से मोदी को चुना था।

 कार्यकाल के पहले हिस्से में उन्होंने इन लक्ष्यों की खातिर जिम्मेदार नीतियां अपनाईं।

 नतीजे में अर्थव्यवस्था ने ऊपर की दिशा पकड़ी, महंगाई को मात मिली और वित्तीय संकेतक अच्छे हैं।

 खामी है तो नौकरियों की, जिसे बुरी तरह अमल में लाई नोटबंदी से पिछले तीन माह में धक्का पहुंचा है।

 क्या इसीलिए मोदी के स्वर बदले हैं।

, अवसरों व नौकरियों, स्टार्टअप, बिज़नेस करने की आसानी, मेक इन इंडिया की बातों की बजाय अब हमें कांग्रेस पार्टी का उबाऊ गरीब हितैषी आलाप सुनाई दे रहा है।

 नए वर्ष पर दिए भाषण में यह खासतौर पर नज़र आया।

 चुनाव में हमने उन्हें कहते सुना था, ‘देश आपको सस्ता डीज़ल, मुफ्त बिजली और कर्ज माफी देने के लिए प्रतिबद्ध नहीं है।

 उसकी एक ही जवाबदारी है- अच्छा शासन।

 उसके बाद आप पर है कि कठोर मेहनत करें, अपने कर चुकाएं और भारत को महान राष्ट्र बनाएं।

’ अब यह बात सुनाई नहीं देती।

 हम उम्मीद करें कि बजट में सरकार अब तक अपनाई ठोस रणनीतियों पर कायम रहे।

 याद रखें कि हाल में राज्यों में जो भी चुनाव हुए वे खैरात पर नहीं दीर्घावधि विकास के मुद्‌दों पर लड़े गए।

 युवा आबादी का फायदा सिर्फ अगले दशक तक है इन्हें जॉब मिले तो प्रतिव्यक्ति प्रतिवर्ष दो प्रतिशत अंक की वृद्धि होती है।

 आर्थिक रूप से सफल हर देश ने यही किया है।

, अर्थव्यवस्था सिर्फ खपत के इंजन पर चल रही है, इसलिए नौकरिया पैदा नहीं हो रही हैं।

 निजी निवेश और निर्यात के दो अन्य इंजन नाकाम रहे हैं।

 मूलभूत ढांचा, सामान लाने-ले जाने व पहुंचाने की प्रणाली, बिज़नेस करने की आसानी, कौशल विकास और क्षेत्र विशेष के लिए योजनाएं, यही सर्वेश्रेष्ठ रास्ता है।

 और हां सार्वजनिक क्षेत्र की बैंकों के एनपीए की समस्या भी सुलझानी होगी।

 इसलिए कोई नई योजना न लाएं।

 लोगों से कहें, अच्छे दिन में वक्त लगेगा।

 यदि आप ईमानदार हैं तो लोग भरोसा करेंगे।

 ई-नाम (नेशनल एग्रीकल्चर मार्केट) से किसानों व व्यापारियों को मुक्त रूप से खरीदी-बिक्री करने देकर फार्म जॉब की उत्पादकता बढ़ानी चाहिए।

 इस तरह कृषि उपज बाजार समितियों का राज खत्म हो जाएगा।

 कृषि उत्पादकों के लिए निश्चित निर्यात-आयात नीति बनाएं।

 जीएम फसलों के प्रति भेदभाव खत्म करें, क्योंकि इससे उत्पादकता पर असर पड़ रहा है।

 करों के मोर्चे पर वादे के मुताबिक हर साल कॉर्पोरेट टैक्स एक फीसदी से नीचे लाएं, जब तक दर प्रतिस्पर्धात्मक नहीं हो जाती।

 अप्रत्यक्ष करों को जीएसटी दर के निकट लाएं।

 आयकर में कर मुक्त आय की सीमा बढ़ाने की बजाय स्लैब बढ़ाएं ताकि कर आधार सुरक्षित रहे।

 जब सारी सब्सिडी खत्म हो जाए और सहायक ढांचा मौजूद हो, तभी मूलभूमत अामदनी की योजना (यूबीसी) लागू करें।

गुरचरण दास।

स्तंभकार व लेखक।

@., – गुरचरण दास।

सौजन्य- दैनिक भास्कर।

