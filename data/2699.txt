अभी भी अधूरी हमारी तैयारी  (राष्ट्रीय सहारा  )।

बीती 4 जनवरी की सुबह 4 बजकर 35 मिनट पर मणिपुर के तमेंगलोंग जिले में 17 किलोमीटर की गहराई पर 6.7 की तीव्रता वाले आए भूकंप से समूचा पूर्वोत्तर भारत दहल गया।

 भूकंप के झटके मणिपुर के अलावा असम, अरुणाचल प्रदेश, मेघालय, नगालैंड, मिजोरम, त्रिपुरा, बिहार, उत्तर प्रदेश, झारखंड और पश्चिम बंगाल में भी महसूस किए गए।

 भूकंप के ये झटके पूर्वोत्तर भारत के अलावा म्यांमार, बांग्लादेश, नेपाल और भूटान में भी महसूस किए गए।

 मणिपुर के भूकंप प्रभावित इलाकों में सेना और वायुसेना ने राहत और बचाव कार्य शुरू कर दिया है।

 एनडीआरएफ की टीमें भी मणिपुर पहुंचकर बचाव व राहत कार्य में जुटी हैं।

 हलांकि सचाई यह है कि भूकंप के खतरे से निपटने की तैयारी में हम बहुत पीछे हैं।

, इस बारे में पिछले दिनों संसद की लोक लेखा समिति ने देश में भूकंप, बाढ़, सूखा सहित अन्य आपदाओं से निपटने की तैयारियों पर सवाल उठाए हैं।

 रिपोर्ट में कहा गया है कि केंद्र व राज्य सरकारें आपदा से निपटने की रणनीति पर मिलकर काम करें, तभी कामयाबी मिल सकती है।

 रिपोर्ट में सिफारिश की गई है कि केंद्र सरकार देश में आपदा की स्थिति में तुरंत राहत प्रदान करने के लिए राज्य व जिला स्तरों पर राष्ट्रीय आपदा प्रामन निधि का गठन करे।

 इसके लिए गृह मंत्रालय को तुरंत कैबिनेट नोट तैयार करने और वित मंत्रालय के साथ पुरजोर तरीके से उठाने की सलाह दी गई है।

 विडम्बना यह कि इसके लिए वित मंत्रालय का व्यय विभाग सहमत नहीं है।

 गौरतलब है कि एनडीआरएफ के प्रशिक्षण के लिए साल 2006 में 116 करोड़ रुपये की लागत से राष्ट्रीय आपदा प्रतिक्रिया संस्थान स्थापित करने का निर्णय लिया गया था, लेकिन दुख की बात है कि अभी तक यह मामला प्रस्ताव तक ही सीमित है।

 समिति का कहना है कि प्रशिक्षित लोगों की कमी, प्रशिक्षण के लिए आधारभूत संरचना और उपकरणों का अभाव का असर एनडीआरएफ के कामकाज पर पड़ रहा है।

, भूकंप के खतरों के मद्देनजर लोगों को जागरूक करने का अभियान भी आपदा प्रबंधन की तैयारी के तहत अनिवार्य रूप से किया जाना चाहिए।

 इस समस्या को राष्ट्रीय आपदा के रूप में मानते हुए समन्वित रणनीति बनाए जाने की बेहद जरूरत है।

 असलियत में भूकंप ऐसा नाम है जिसके सुनते ही रोंगटे खड़े हो जाते हैं।

 उसकी विनाशलीला की कल्पना मात्र से दिल दहलने लगता है।

 सच है कि मानव आज भी भूकंप की भविष्यवाणी कर पाने में नाकाम है।

 भूकंप को हम रोक नहीं सकते लेकिन जापान की तरह उससे बचने के प्रयास तो कर ही सकते हैं।

 देश में सबसे बड़ी विडम्बना यह है कि लोगों को भूकंप के बारे में बहुत कम जानकारी है।

 फिर हम भूकंप को दृष्टिगत रखते हुए विकास भी नहीं कर रहे हैं।

 दरअसल हमारे यहां सबसे अधिक संवेदनशील जोन में देश का हिमालयी क्षेत्र आता है।

 इस इलाके में कई देश आते हैं।

 हिन्दूकुश पर्वत श्रृंखला से पूर्वोत्तर में म्यांमार तक इसका विस्तार है।

 देखा जाए तो भुज, लातूर और उत्तरकाशी में आए भूकंप के बाद यह आशा बंधी थी कि सरकार इस बारे में अतिशीघ्र कार्यवाही करेगी; लेकिन हुआ क्या।

 राजधानी दिल्ली सहित सभी महानगरों में गगनचुम्बी बहुमंजिली इमारतों, अट्टालिकाओं की श्रृंखला शुरू हुई, जिसके चलते आज शहर-महानगरों-राजधानियों और देश की राजधानी में कंक्रीट की आसमान छूती मीनारें ही मीनारें दिखाई देती हैं।

 यह सब बीते पंद्रह-बीस सालों के विकास का नतीजा है।

 जाहिर है कि इनमें से दो प्रतिशत ही इमारतें भूकंपरोधी तकनीक से बनाई गई हैं।

 इस बारे में सरकार क्या स्पष्टीकरण देगी।

 यही बहुमंजिली आवासीय इमारतें आज भूकंप आने की स्थिति में हजारों मानवीय मौतों का कारण बनेंगी।

, गौरतलब है कि समूची दुनिया की तकरीब 90 फीसद जनता आज भी भूकंप संभावित क्षेत्र में गैर इंजीनियरी ढंग यानी पुराने तरीके से बने मकानों में रहती है जिसकी वजह से भूकंप आने की दशा में सर्वाधिक जनधन की हानि होती है।

 हमारे यहां जहां अशिक्षा, गरीबी, भुखमरी, बढ़ती आबादी, आधुनिक निर्माण संबंधी जानकारी, जागरूकता व जरूरी कार्यकुालता का अभाव है, इससे जनजीवन की हानि का जोखिम और बढ़ गया है।

 ऐसी स्थिति में पुराने मकान तोड़े तो नहीं जा सकते, लेकिन भूकंप संभावित क्षेत्रों में नए मकानों को हल्की सामग्री से बना तो सकते हैं।

 जहां बेहद जरूरी है, वहां न्यूनतम मात्रा में सीमेंट व स्टील का प्रयोग किया जाए, अन्यत्र स्थानीय उपलब्ध सामग्री का ही उपयोग किया जाए, पारंपरिक निर्माण पद्धतियों में केवल वही मामूली सुधारों का समावेश किया जाए जिनको स्थानीय कारीगर आसानी से समझकर प्रयोग में ला सकें।

 भवन निर्माण से पहले भूकंपरोधी इंजीनियरी निर्माण दिशा-निर्देशिका का बारीकी से अध्ययन करें व भवन निर्माण उसके आधार पर करें।

 इसमें मात्र 5 फीसद ही अधिक धन खर्च होगा।

 यह जान लें कि भूकंप नहीं मारता, मकान मारते हैं।

 इसलिए यह करना जरूरी हो जाता है।

 संकट के समय खतरों के बारे में जानना व उसके लिए तैयार रहना चाहिए।

, उसके लिए सबसे पहले सरवाईवल किट तैयार रखें, घर की नीवों व ढांचों की जांच करें, पानी के टिनों, सिलेंडरों व ऊंचे फर्नीचरों को पीछे से बांधकर रखें, चिमनियों, फायर प्लेस को घर के अन्य सामान के साथ सुरक्षित करें व यह जांच लें कि ढलान स्थल तथा रुकाव करने वाली दीवारें टिकाऊ हों।

 इनके साथ कुछ जरूरी वस्तुएं जैसे टार्च, मोमबत्तियां, माचिस, ट्रांजिस्टर, रेडियो, प्राथमिक उपचार की किट हमेशा तैयार रखें, खाद्य सामग्री व पीने के पानी का भंडार रखें तथा कांच की खिड़की और गिरने वाली सभी वस्तुओं से दूर रहें।

 इसमें दो राय नहीं कि भूकंप से हुए विध्वंस की भरपाई असंभव है।

 भूकंप के बाद के हल्के-सामान्य झटके धीरे-धीरे खत्म हो जाते हैं लेकिन उसके बाद गैस के रिसाव होने, धमाके होने और भूजल के स्तर में बदलाव, सामान्य प्रक्रिया के तहत मलेरिया, अतिसार आदि अनेकों बीमारियों को जन्म देता है।

 उनका उपचार जरूरी होता है लेकिन अस्पताल इसके लिए तैयार नहीं होते।

 इसलिए स्वास्य संबंधी एहतियात बरतना जरूरी होता है।

 इस बात का ध्यान रखें कि देश ही नहीं दुनिया में संयुक्त राष्ट्र के नियमों के मुताबिक बचाव नियमों का पालन नहीं हो पा रहा है और देशवासी मौत के मुहाने पर खड़े हैं।

 इसलिए उन्हें खुद कुछ करना होगा, तभी भूकंप के साये से कुछ हद तक खुद को बचा सकेंगे।

 बीते साल नेपाल में आया भूकंप प्रमाण है जिसमें तकरीब नौ हजार से ज्यादा लोग मौत के मुंह में चले गए और उसका प्रभाव भारत, बांग्लादेश और तिब्बत तक में पड़ा।

 क्योंकि इन देशों में आपदा से निपटने की कारगर व्यवस्था ही नहीं है।

 हमारे सामने स्थिति भयावह है।

 निष्कर्ष यह कि भूकंप से बचा जा सकता है, लेकिन इसके लिए समाज, सरकार, वैज्ञानिक और आम जनता सबको प्रयास करने होंगे।

,  , सौजन्य : राष्ट्रीय सहारा   ,1.08.2016,ज्ञानेन्द्र रावत।

