नायकों से मदद की उम्मीद ( दैनिक जागरण )।

कुछ निहित स्वार्थी तत्वों द्वारा असहिष्णुता के काल्पनिक मुद्दे पर फैलाई गई आग में शाहरुख खान के बाद आमिर खान ने घी डाल दिया है।

 मीडिया में जिस तरह इस विषय पर दिन-रात बहस की जा रही है और स्वघोषित सेक्युलरवादियों, वामपंथी लेखकों और कलाकारों ने जो रवैया अपना रखा है उससे लगता है कि देश में बड़े दंगों, आगजनी, हत्याओं और विनाश का दौर चल रहा है, सेना के ट्रक गलियों में गश्त कर रहे हैं, देश के बड़े हिस्से में कफ्यरू लगा दिया गया है और सरकार शांति और सद्भाव बहाल करने के लिए जूझ रही है।

 सौभाग्यवश ऐसा कुछ नहीं हो रहा है।

 यह काल्पनिक और बढ़ा-चढ़ाकर बताया जाने वाला बिना आग का धुआं है।

 समाजवादी पार्टी के शासन वाले उत्तर प्रदेश के एक गांव बिसाहड़ा में एक अनियंत्रित गुस्साई भीड़ ने अल्पसंख्यक समुदाय के एक व्यक्ति की पीट-पीटकर हत्या कर दी और कांग्रेस शासित कर्नाटक में एक सामाजिक चिंतक की हत्या कर दी गई।

 ये दोनों घटनाएं दुर्भाग्यपूर्ण हैं।

 इनकी निंदा की ही जानी चाहिए और विधि-व्यवस्था कायम करने के लिए उत्तरदायी राज्यों को ऐसी व्यवस्था सुनिश्चित करनी चाहिए कि भविष्य में इस तरह की घटना न हो।

 फास्ट ट्रैक कोर्ट के जरिये दोषियों पर मुकदमा चलाकर पीड़ित परिवारों को न्याय दिलाया जाना चाहिए।

, लेकिन असहिष्णुता का प्रचार जिस तरह किया जा रहा है उससे सत्ताधारी दल को बदनाम करने और देश की प्रगति बाधित करने का भाव जा रहा है।

 असंख्य लोगों की जान लेने वाली सांप्रदायिक उन्माद वाली इससे भी बुरी घटनाएं पिछली एक शताब्दी में हो चुकी हैं, लेकिन इस तरह का आंदोलन विपक्ष ने कभी नहीं चलाया।

 विश्व बंधुत्व और सहिष्णुता के उच्चतम स्तर के स्वाभाविक गुण की वजह से ही भारतीयों ने शाहरुख और आमिर को उस तरह का स्टार बनाया है जो वे इस दुनिया में कहीं और सोच भी नहीं सकते।

 वे सदाशयता का लाभ उठाते हैं और इसका उपयोग उन्हें विभिन्न धर्मो के लोगों के बीच धार्मिक सद्भाव फैलाने के लिए करना चाहिए था।

 लोकप्रिय अभिनेता होने के अलावा सैफ अली खान की तरह शाहरुख के पाकिस्तान में रिश्तेदार भी हैं जो रावलपिंडी और इस्लामाबाद में सरकार की निर्णय प्रक्रिया में प्रमुख भूमिका निभाते हैं।

 मार्च 2012 से सितंबर 2014 तक आइएसआइ प्रमुख रहे ले. जनरल जहीर उल इस्लाम शाहरुख के रिश्तेदार हैं।

, सुभाष चंद्र बोस की इंडियन नेशनल आर्मी में शामिल रहे शाहनवाज खान शाहरुख के दादाजी थे।

 वह बंटवारे के वक्त भारत आ गए थे।

 यह 1947 में बंटवारे के वक्त की अस्वाभाविक घटना थी कि कोई मुसलमान पाकिस्तान छोड़कर भारत आ रहा हो जबकि मुसलमान भारत छोड़कर वहां जा रहे थे।

 शाहनवाज ने दूसरे विश्व युद्ध में ब्रिटिश भारतीय सेना में सेवाएं दी थीं।

 उन्होंने 13 फरवरी, 1942 को सिंगापुर की लड़ाई में भाग लिया था और जब ब्रिटिश सेना हार गई थी तब उन्हें जापानी सेना ने बंदी बना लिया था।

 जब आइएनए का गठन जनरल मोहन सिंह ने किया था तब उन्होंने इसमें शामिल होने से मना कर दिया था, लेकिन सुभाष चंद्र बोस के कमान संभालने के बाद शाहनवाज 1943 में इसके सक्रिय सदस्य बन गए।

 उन्होंने कोहिमा के युद्ध में भाग लिया और जब जापानी हार गए तब उन्हें ब्रिटिश सेना ने गिरफ्तार कर लिया।

 भारत में शाहनवाज ने कांग्रेस की सदस्यता ग्रहण की और मेरठ से चार दफा लोकसभा सदस्य चुने गए।

 वह 1952 से 1977 तक केंद्र में मंत्री भी रहे।

, बंटवारे के समय शाहनवाज खान के एक बेटे भारत आए जबकि दूसरे बेटे महमूद नवाज पाकिस्तान में ही रुक गए और पाकिस्तानी सेना से कर्नल होकर रिटायर हुए।

 कर्नल महमूद नवाज के बेटे और जहीर उल इस्लाम के पिता पाकिस्तानी सेना से ब्रिगेडियर के तौर पर रिटायर हुए।

 शाहरुख खान की मां और जनरल जहीर उल इस्लाम की चाची लतीफ फातिमा शाहनवाज की गोद ली बेटी थीं।

 2009 में शाहरुख खान को न्यूयार्क हवाई अड्डे पर रोक लिया गया था और उनसे पूछताछ की गई थी।

 12 अप्रैल, 2012 को उन्हें न्यूयार्क में फिर रोक लिया गया था।

 इन घटनाओं की वजह यह थी कि अमेरिकी गुप्तचर एजेंसियां उनके रिश्तेदार आइएसआइ प्रमुख जहीर उल इस्लाम के साथ संबंधों पर लगातार निगाह रख रही थीं।

 तब भारतीय अमेरिकी इंटेलेक्चुअल फोरम के अध्यक्ष नारायण कटारिया ने यह संदेह जताया था कि अमेरिकी एजेंसियों के पास गोपनीय फाइलों में शाहरुख को लेकर कुछ चौंकाने वाली जानकारियां हो सकती हैं, जिस वजह से उन्हें संदिग्धों की सूची में रखा गया है।

, शाहरुख के पास दुबई में विला है जो उन अमेरिकी गुप्तचर एजेंसियों की निगाह में है जो इस लक्जरी आवास में आने-जाने वालों पर निगाह रखती हैं।

 अमेरिकी सरकार जहीर से आतंकी संगठनों को उनके समर्थन के कारण नाराज थीं।

 हाफिज सईद जैसे आतंकी नेताओं के साथ जहीर के संबंध जगजाहिर हैं।

 पाकिस्तानी सेना या आइएसआइ की आलोचना करने का साहस करने वाले लोगों को समाप्त कर देने में भी वे शामिल थे।

 जियो मीडिया ने आइएसआइ की कड़ी आलोचना की जिसके बाद कराची में अप्रैल, 2014 में जियो न्यूज के एंकर हामिद मीर को गोली मार दी गई।

, अब बात आमिर खान की।

 आमिर खान पाकिस्तानी अभिनेता अली जाफर के रिश्तेदार हैं।

 अली जाफर ने भी बॉलीवुड में अपना भाग्य आजमाया है।

 अली जाफर की पत्नी आयशा जाफरी आमिर खान की मां जीनत हुसैन की रिश्तेदार हैं।

 आमिर खान के पाकिस्तानी क्रिकेटर से राजनेता बने इमरान खान के साथ बढ़िया संबंध हैं।

 आमिर उनके अनुरोध पर उनकी मां के नाम पर बने शौकत खानम स्मृति कैंसर अस्पताल के लिए धन जुटाने में मदद के लिए पाकिस्तान गए थे।

 आमिर खान निदरेष भारतीयों पर हमले करने वाले पाकिस्तान प्रशिक्षित आतंकियों को रोकने का उनसे अनुरोध कर अच्छा काम कर सकते हैं, क्योंकि इमरान पाकिस्तानी सेना और आतंकियों के बड़े समर्थकों में से एक हैं।

 12012 में आइएसआइ प्रमुख की नियुक्ति के लिए बॉलीवुड अभिनेता सैफ अली खान के चाचा मेजर जनरल इसफंदर अली खान पटौदी भी दौड़ में थे।

 वह मेजर जनरल शेर अली खान पटौदी के बेटे हैं, जो सैफ के दादा के छोटे भाई हैं।

 शेर अली ने 1947 में पाकिस्तानी सेना का चयन किया था और भारत से चले गए थे।

 लेकिन इसफंदर भाग्यशाली नहीं थे और जहीरुल इस्लाम को आइएसआइ प्रमुख का पद मिल गया।

 शाहरुख और सैफ को पाक में अपने शक्तिशाली रिश्तेदारों से आतंकी संगठनों पर लगाम लगाने और वहां अल्पसंख्यकों के प्रति सहिष्णु होने का अनुरोध करना चाहिए।

 इन रिश्तेदारों के आइएसआइ में रहने के दौरान आतंकी संगठनों को ट्रेनिंग दी गई।

 आमिर खान भी अपने दोस्त इमरान खान के साथ ऐसा कर सकते हैं, जो भारत के प्रति नफरत वाले भाषणों में जहर उगलते हैं।

 आमिर खान और शाहरुख खान को नहीं भूलना चाहिए कि यह भारत ही है जहां बिना धार्मिक भेदभाव के उन्होंने हर भारतीय की प्रशंसा हासिल की है।

 यहां तक कि अमेरिका और यूरोप में भी मुसलमानों के साथ भेदभाव बरता जाता है।

,  , सौजन्य :- दैनिक जागरण ,12.02.2015,आरपी सिंह (सेवानिवृत ब्रिग्रेडियर )।

