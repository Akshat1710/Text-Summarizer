बिहार की प्रयोगशाला (अमर उजाला :Editorial)।

 =": #0000;"सीधे मुकाबले में स्पष्ट बहुमत के लिए कुल मतों का कम से कम 45 फीसदी मत चाहिए होगा।

 भाजपा और जद (यू)-राजद के नेता दावा कर रहे हैं कि उनके गठबंधन को 150 से अधिक सीटें मिलेंगी।

, अनेक एग्जिट पोल ने बिहार विधानसभा चुनाव में नीतीश-लालू एवं कांग्रेस के महागठबंधन को मामूली बढ़त दिखाई है।

 भाजपा की अगुआई वाले गठबंधन को भारी बहुमत के साथ 155 सीटें (+- 11) दिखाने वाले एकमात्र संगठन टुडेज चाणक्य ने सर्वे के अपने तरीके और सैंपल साइज के बारे में कुछ भी नहीं बताया है, लेकिन अतीत में कई मौकों पर उसका आकलन सटीक बैठा है।

 हालांकि यह भी याद रखना चाहिए कि टुडेज चाणक्य ने हरियाणा, झारखंड और महाराष्ट्र के विधानसभा चुनावों में अपने सर्वे में भाजपा को कुछ ज्यादा ही सीटें दी थीं, जोकि सही साबित नहीं हुए।

 यदि हाल के उसके कुछ सर्वे देखे जाएं, तो उसने भाजपा को कुछ ज्यादा ही आंका है।

, एक अन्य एग्जिट पोल ने नीतीश की अगुआई वाले गठबंधन को 170 से 183 सीटें और भाजपा गठबंधन को 58 से 70 सीटें दी हैं।

 मगर यह सर्वे करने वाले संगठन ने इसे प्रसारित नहीं किया, क्योंकि ′इस नतीजे पर खुद उसे ही संदेह′ है, जबकि इस संगठन ने चुनाव पूर्व कराए गए अपने सर्वे में भी महागठबंधन को 170 सीटें मिलती दिखाई थी।

 यदि यह सर्वे प्रकाशित हो जाता, तो टुडेज चाणक्य के सर्वे के नतीजे से दोनों गठबंधनों के बीच संतुलन बन जाता।

 बाकी के एग्जिट पोल में भाजपा गठबंधन को औसतन 110 सीटें और नीतीश के गठबंधन को 125 सीटें मिलती दिख रही हैं।

 एक तरह से कह सकते हैं कि ′अर्थमेटिक′ ने बिहार विधानसभा चुनाव में ′केमेस्ट्री′ को पीछे छोड़ दिया है।

, बिहार विधानसभा चुनाव के प्रचार के दौरान भाजपा ने जोर देकर कहा था कि लोगों पर नरेंद्र मोदी का प्रभाव कम नहीं हुआ है, क्योंकि प्रधानमंत्री के रूप में वह विकास के एजेंडे के लिए प्रतिबद्ध हैं, इससे अर्थमेटिक पर केमेस्ट्री भारी पड़ेगी।

 वास्तव में भाजपा ने यह कथानक बुना था कि मोदी जद (यू)-राजद-कांग्रेस के महागठबंधन पर भारी पड़ेंगे।

 वर्ष 2014 के लोकसभा चुनाव में इन तीनों दलों को मिले मतों को जोड़ दिया जाए, तो 45 फीसदी होते हैं।

, अधिकांश एग्जिट पोल के नतीजे बताते हैं कि नरेंद्र मोदी और अमित शाह ने जिस ′नई केमेस्ट्री′ का वायदा किया था, शायद उसने काम नहीं किया।

 भाजपा की चुनावी राजनीति के मुख्य कीमियागर अमित शाह को यह उम्मीद थी कि भाजपा गठबंधन न केवल वर्ष 2014 के लोकसभा चुनाव में बिहार में पार्टी को मिले अब तक के सर्वाधिक वोट (38 फीसदी) को कायम रखने में सफल होगी, बल्कि इसमें नरेंद्र मोदी द्वारा मतदाताओं के साथ बनाई गई नई केमेस्ट्री से छह से सात फीसदी अतिरिक्त वोट भी उसे मिलेंगे।

, सीधे मुकाबले में स्पष्ट बहुमत हासिल करने के लिए कुल मतों का कम से कम 45 फीसदी मत चाहिए होगा।

 भाजपा और जद (यू)-राजद के नेता दावा कर रहे हैं कि उनके गठबंधन को बिहार की 243 विधानसभा सीटों में से 150 से अधिक सीटें मिलेंगी।

अमित शाह ने लोकसभा चुनाव में एनडीए को मिले मतों के अलावा सात फीसदी अतिरिक्त मत मिलने की बात की है।

 भाजपा के वरिष्ठ नेता और बिहार विधानसभा में विपक्ष के नेता नंद किशोर यादव ने मुझे बताया कि भाजपा को ये सात फीसदी अतिरिक्त वोट कैसे मिलेंगे।

 उन्होंने कहा,′लोकसभा चुनाव में हमें मिले 38 फीसदी मतों में आप दो फीसदी जीतन राम मांझी के वोट जोड़ दीजिए।

 लोकसभा चुनाव में उनके महादलित वोट का आधार नीतीश के साथ था।

 इसका मतलब है कि ये दो फीसदी वोट नीतीश से कम हो जाएंगे और भाजपा गठबंधन से जुड़ जाएंगे, जिससे एनडीए का वोट 40 फीसद हो जाएगा और महागठबंधन का वोट 43 फीसदी रह जाएगा।

 इसके बाद बारी आती है कुशवाहा जैसी पिछड़ी जातियों की, जोकि लोकसभा चुनाव में नीतीश के साथ थीं और अब भाजपा के साथ हैं, जिससे भाजपा गठबंधन के खाते में एक फीसदी मत बढ़ जाएंगे, वह भी महागठबंधन की कीमत पर।

 इसके अलावा महागठबंधन से अलग हुए कुछ यादवों के वोट भी हमें मिलेंगे।

′, कहने की जरूरत नहीं कि नंद किशोर यादव अतिउत्साही हैं और उन्हें लगता है कि एनडीए लोकसभा चुनाव में मिले 38 फीसदी मतों को कायम रख पाएगा, जबकि यह मत उसे 2014 में तब मिले थे, जब नरेंद्र मोदी की लोकप्रियता चरम पर थी और देश भर में मोदी लहर की बात हो रही थी।

 मौजूदा परिदृश्य में इसमें कुछ गिरावट तय है।

, वास्तव में नंद किशोर यादव भी नरेंद्र मोदी और अमित शाह की केमेस्ट्री के बजाय सिर्फ जाति के गणित पर भरोसा कर रहे हैं।

 बिहार के चुनाव की यह वास्तविकता भी है।

 भाजपा सहित हर पार्टी यहां जाति के गणित पर अपना ध्यान केंद्रित करती है।

अधिकांश एग्जिट पोल ने दिखाया है कि अर्थमेटिक ने नीतीश के पक्ष में काम किया है, जिनकी पूरे बिहार में विकास के प्रतीक की छवि बनी हुई है।

 बिहार के सभी क्षेत्रों में जाति और समुदाय के गुणा-भाग से इतर यदि कोई एक भावना कायम दिखती है, तो वह नीतीश की यही छवि है।

 दूसरी ओर अमित शाह द्वारा तैयार की गई केमेस्ट्री का असर दिखाने वाला एकमात्र एग्जिट पोल टुडेज चाणक्य का है।

 किसी अन्य सर्वे ने भाजपा के पक्ष में काम करती ऐसी कोई केमेस्ट्री नहीं दिखाई है।

, मोदी और शाह दोनों ने ही अंतिम दो चरणों में कई तरह के रसायनों का प्रयोग किया।

 हिंदुत्व की प्रयोगशाला में पाकिस्तान से लेकर आरक्षण से दलितों और ओबीसी का हिस्सा काटकर मुस्लिमों को दिए जाने जैसे कई प्रयोग किए गए।

 मगर अधिकांश एग्जिट पोल को देखकर लगता है कि वह जनता के मनमाफिक रसायन तैयार नहीं कर सके।

 ऐसा लगता है कि लोकसभा चुनाव के दौरान उत्तर प्रदेश में जैसा काम हुआ था, बिहार की प्रयोगशाला ने उससे भिन्न तरीके से काम किया है।

 भाजपा और अन्य दलों के लिए यह एक सबक साबित हो सकता है।

-एम के वेणु।

सौजन्य :- अमर उजाला , 7.11.2015।

