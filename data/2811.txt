िबहार में युवा वोटर किसके साथ।

 (दैनिक भास्कर : Editorial)।

हिंदी सिनेमाके मूल सुपरस्टार राजेश खन्ना के बारे में एक सुना-सुनाया पर अद्‌भुत किस्सा है, जो सुपरस्टार की सीमा उजागर करता है।

 अपने शिखर के दिनों में राजेश खन्ना रोज दरबार लगाते थे, जिसमें उनके प्रशंसक इकट्‌ठा होकर खन्ना को उनकी फिल्मों के संवाद दोहराते सुनते थे।

 कमरा खचाखच भरा होता और जाम के दौर चलते।

 कई साल बाद खन्ना को हॉल खाली नज़र आया।

 ‘अरे, सब कहां चले गए।

’ उन्होंने अपने खास आदमी से पूछा।

 उसने विनम्रता से कहा,’सर, शहर में नया हीरो आया है और उसका नाम है अमिताभ बच्चन।

’ अपनी खयाली दुनिया में झटका खाने के बाद खन्ना फिर सोने चले गए।

, पटना में जब मैं लालू प्रसाद से हाल ही में मिला तो मुझे उनमें राजेश खन्ना की छटा दिखाई दी।

 1970 के दशक की शुरुआत में जैसे खन्ना बॉलीवुड पर राज करते थे, लालू भी नब्बे के दशक में बिहार की राजनीति के सुपरस्टार थे।

 जब वे 1995 के बदनाम चुनाव जीते (उन्होंने अपने खास बड़बोलेपन में इसे ‘लालू बनाम सब’ कहा था), तो रातभर जश्न चला।

 मैंने लहराती भीड़ में एक वृद्ध से पूछा था कि वह वहां क्यों है, ‘सर, लालूजी ने हमें स्वर दिया है वरना हमें कौन मुुख्यमंत्री की बगल में आने देता।

’ यह वृद्ध महादलित मुसहर समुदाय से था, जिसे एक समय ऊंची जातियों ने बहिष्कृत कर दिया था।

 किंतु हाल ही के समय में 2005 से लगातार चार चुनाव हारने के बाद लालू हारे हुए व्यक्ति लगे।

 जब वे स्थानीय होटल में मीडिया से मुखातिब होने आए, तो शुरुआती उत्साह था।

 पूरे 45 मिनट उन्होंने अपनी विनोद बुद्धि और हाजिरजवाबी से श्रोताओं को लोट-पोट कर दिया।

 वे अब भी जनता के साथ आसानी से संवाद साधनेे वाले सहज नेता हैं।

 किंतु जैसे शाम गहराने लगी लतीफे कम होने लगे, चुटीले संवादों में दोहराव नज़र आने लगा।

 मेरे पास बैठे राजद समर्थक ने अपनी घड़ी देखी और जम्हाई ली।

 हो सकता है लालू अब भी लोक-नायक हों, लेकिन उनका दौर खत्म हो चुका था।

 राजेश खन्ना की तरह लालू का सर्वश्रेष्ठ भी भूतकाल में चला गया था।

, और इसके बावजूद पिछले पखवाड़े ऐसे चिह्न नज़र आए कि जैसे लालू राजनीतिक वापसी की इबारत लिख रहे हों।

 आरक्षण पर आरएसएस के सर संघचालक मोहन भागवत की टिप्पणियों ने लगता है कि सोए नेता को जगा दिया।

 जो चुनाव ‘जंगल राज’ बनाम ‘विकास’ का माना जा रहा था, अब अचानक अगड़ी-पिछड़ी जातियों के ‘युद्ध’ में तब्दील हो गया है।

 यह वह जमीन है जहां लालू खुद को सुविधाजनक पाते हैं।

 ऐसा मुद्‌दा जो प्रशासन में उनके दयनीय प्रदर्शन को उजागर नहीं करता, बल्कि उन्हें पहचान की वह राजनीति खेलने का मौका देता है, जिसने उन्हें उल्लेखनीय बढ़त दी थी।

, 1990 के दशक में लालू लगातार तीन चुनाव जीते और सत्ता पर ऊंची जाति के शिकंजे को तोड़ दिया।

 इस दशक के मध्य में जब तीसरा मोर्चा दिल्ली की सत्ता में आया, तो लालू ने खुद को किंग-मेकर के रूप में देखा।

 उस समय एक इंटरव्यू में उन्होंने मुझसे कहा था, ‘एक दिन, मैं राजा बनूंगा, पाटलीपुत्र केंद्र में रहा है।

’ मैंने लगभग उन पर भरोसा कर लिया था जैसे उनकी इस यादगार पंक्ति पर किया था, ‘जब तक समोसे में आलू, तब तक बिहार में लालू।

’ लेकिन राजनीति में कुछ भी स्थायी नहीं होता, सत्ता में तो बिल्कुल ही नहीं।

 चारा घोटाले के कारण उन्हें इस्तीफा देना पड़ा और फिर 1997 में उन्हें पत्नी राबड़ी देवी को उत्तराधिकारी बनाने का फैसला लेना पड़ा।

 वह लालू की राजनीति का बुरी तरह पर्दाफाश था।

 जिसे दलितों का विद्रोह समझा जा रहा था और लालू का करिश्माई व्यक्तित्व उसका प्रतीक, उसे राजमहल के तख्तापलट के रूप में देखा जाने लगा।

 जिसमें एक परिवार ने जातीय सशक्तीकरण के नाम पर सत्ता पर कब्जा कर लिया था।

 एक बार लालू की कद्‌दावर छवि भ्रष्टाचार के आरोप, अपराधीकरण और परिवार राज से दागदार हो गई, तो ऐसा ज्यादा कुछ नहीं बचा था, जिसका वे सहारा ले पाते।

 जाति पर जोर देने का अब भी अर्थ था, लेकिन अब पिछड़ी जातियां लालू के परे देख रही थीं।

 उन्होंने मंडल क्रांति के लिए जमीन तैयार की थी, लेकिन अब फर्क यह था कि वे इसका फायदाउठाने वाले अकेले नहीं थे।

 अब नीतीश कुमार अच्छे शासन के प्रति वचनबद्धता के साथ बदलते बिहार के नए प्रतीक बन गए।

 फिल्मी दुनिया के रूपक को थोड़ा आगे ले जाएं: लालू और नीतीश कुछ-कुछ ‘आनंद’ फिल्म के खन्ना और बच्चन की तरह थे : दोनों ने हीरो और चरित्र अभिनेता के रूप में साथ में काम किया था, लेकिन अब भूमिकाएं उलट गई थीं।

, किंतु 2015 के चुनाव में इस कहानी में एक और मोड़ सकता है, क्योंकि अचानक नरेंद्र मोदी-अमित शाह की अभेद्य जोड़ी की बजाय लालू-नीतीश जोड़ी चर्चा में गई है।

 नीतीश के खिलाफ सत्ता-विरोधी रुख के चिह्न नज़र नहीं रहे थे तो लालू ‘महागठबंधन’ की सबसे बड़ी कमजोरी साबित होने की अपेक्षा थी।

 परंतु जहां आपको अब भी यह सुनने को मिल सकता है कि वे नीतीश माइनस लालू को तरजीह देंगे, वहां यह मानने के भी पर्याप्त कारण हैं कि बिहार के मूल ग्वाले राजा का पुराना जादू फिर चल गया है।

 बिहार की स्थानीयता को लुभाने के लिए जान-बूझकर गढ़ी गई मजाकिया छवि के पीछे चतुर राजनीतिक दिमाग घात लगाकर बैठा है : ध्यान दें कि लालू ने किस तरह आरक्षण का कार्ड खेलकर ‘सामाजिक न्याय’ के खिलाफ ऊंची जाति के ‘षड्यंत्र’ के शिकार के रूप में खुद को पेश किया था।

 अंतिम दौर में ऐसे संकेत मिले कि लालू अपना परंपरागत ‘माय'(मुस्लिम-यादव) आधार मजबूत करने में कामयाब हुए हैं।

 मुस्लिमों को अब भी ऐसे व्यक्ति से लगाव है, जिसने मुश्किल वक्त में सांप्रदायिक शांति कायम रखी थी- लालू के राजद को अब भी औसतन करीब 20 फीसदी वोट मिलते हैं, लेकिन निर्णायक अतिरिक्त वोट खींचने की ताकत कम हुई है।

 बिहार की आबादी का चरित्र तेजी से बदल रहा है।

 इस चुनाव में लगभग 25 फीसदी मतदाता 18 से 29 वर्ष आयु के हैं।

 ये मंडलीकृत बिहार के बच्चे हैं, जो लालू या नीतीश के शासन में रहे हैं।

 क्या वे बदलाव के लिए आतुर हैं जैसा मोदी के उभरने से साबित हुआ है या उनकी वफादारी अब भी घरेलू हीरो (बिहार बनाम बाहरी, बड़ा ताकतवर नारा है) और जातीय गणित से तय होती है।

 यही प्रमुख प्रश्न इस बार बिहार की लड़ाई को तय कर सकता है।

, पुनश्च: अपनेशिखर के दिनों के बहुत बाद में 1983 में राजेश खन्ना ने एक और सुपरहिट फिल्म दी थी ‘अवतार।

’ इससे उनकी वापसी तो नहीं हुई, लेकिन यह साफ हो गया कि कोई सितारा खासतौर पर वह जो अपना हुनर जानता है, उसे पूरी तरह कभी खारिज नहीं किया जा सकता।

 शायद बिहार के अल्टीमेट महाभारत में यही लालू के बारे में कहा जा सकता है।

सौजन्य :- दैनिक भास्कर ,30.10.2015 ,राजदीप सरदेसाई (वरिष्ठपत्रकार)।

