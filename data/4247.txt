फिर वंशवादी राजनीति पर भरोसा (अमर उजाला : Editorial)।

 =": #0000;"तेजस्वी की जगह अब्दुल बारी सिद्दीकी को उपमुख्यमंत्री बनाकर लालू प्रसाद अपनी नकारात्मक छवि से मुक्ति पा सकते थे।

 ऐसा न करके राष्ट्रीय स्तर पर अपनी छवि चमकाने का एक सुनहरा मौका उन्होंने खो दिया है।

, बिहार में महागठबंधन के सरकार गठन वाली सुबह टेलीविजन चैनलों पर यह चर्चा थी कि क्या लालू प्रसाद अपनी पार्टी की ओर से किसी को उपमुख्यमंत्री बनाएंगे।

 अगर बनाएंगे, तो किसको।

 अटकलें ये भी थीं कि वह अपने दो बेटों में से किसे उपमुख्यमंत्री बनाना पसंद करेंगे-अपने दुलारे तेजस्वी को या मां के प्रिय तेज प्रताप को-या फिर अपनी बेटी मीसा को, जिन्होंने चुनाव के दौरान मीडिया के साथ बातचीत में तेज-तर्रार और बेहद सीधी हुई टिप्पणियां की थीं।

 लेकिन शाम ढलते-ढलते टेलीविजन की बहस जिस दूसरे मुद्दे पर केंद्रित हो गई, वह यह था-राजद के मुखिया ने सरकार गठन में जिस वंशवादी राजनीति का परिचय दिया, क्या वह सही है।

, हमारा समाज चूंकि पितृसत्तात्मक है, ऐसे में, मीसा भारती को नीतीश सरकार में उपमुख्यमंत्री बनाए जाने पर संदेश यह जाता कि महागठबंधन में लालू प्रसाद के परिवार की पकड़ छूट रही है, क्योंकि बेटी होने के कारण मीसा अब एक दूसरे परिवार का हिस्सा हैं।

 सच्चाई यह भी है कि हमारे देश में भाजपा, कम्युनिस्ट पार्टियों और संभवतः जदयू को छोड़कर दूसरी कोई भी पार्टी सामूहिक नेतृत्व की लाइन पर नहीं चलती।

 इनमें से भी भाजपा अब तेजी से एक ऐसी राजनीतिक पार्टी में तब्दील हो रही है, जिसमें ज्यादातर फैसले बेहद सख्ती से लिए जाते हैं, और जहां आंतरिक बहस और चर्चा की परिपाटी खत्म हो चली है।

 यह तर्क दिया जा सकता है कि लालू प्रसाद ने अपने परिवार के किसी व्यक्ति को नीतीश कुमार के बाद नंबर दो बनाने का फैसला कर गलत नहीं किया, और इसमें भी राजनीतिक रूप से ज्यादा परिपक्व दिखाई देती मीसा के बजाय उन्होंने अपने छोटे बेटे को चुना।

, इसके बावजूद इस निष्कर्ष से बच नहीं सकते कि वंशवादी परंपरा को वरीयता देकर लालू प्रसाद ने क्षेत्रीय पहचान और एक खास वोटर वर्ग तक सीमित अपनी राजनीतिक शख्सियत को आगे बढ़ने देने का एक सुनहरा मौका गंवा दिया है।

 इसमें कोई संदेह नहीं कि बिहार के चुनावी परिदृश्य को बदलने वाले और भाजपा को खेल से बाहर करने वाले लालू ही थे, लेकिन यह भी उतना ही सच है कि उनकी कोई सकारात्मक राष्ट्रीय छवि नहीं है।

, अब्दुल बारी सिद्दीकी को नीतीश सरकार में राजद के वरिष्ठतम नेता के रूप में चुनकर लालू प्रसाद न सिर्फ खुद को आधुनिक रुझान का साबित कर सकते थे, बल्कि यह फैसला लेकर वह ′जंगलराज′ के खलनायक वाली अपनी छवि से भी छुटकारा पा सकते थे।

 लेकिन सिद्दीकी की जगह तेजस्वी को वरीयता देकर लालू चतुर राजनेता से गंभीर और सौम्य राजनेता के रूप में अपना रूपातंरण नहीं कर पाए, जैसा कि मुख्यमंत्री नीतीश कुमार ने निरंतर किया है।

 लालू का यह फैसला सामयिक तौर पर नीतीश कुमार के लिए कष्टकर होगा; इससे राजद के मंत्रियों और विधायकों को नियंत्रित करना भी उनके लिए मुश्किल हो सकता है, लेकिन व्यापक तौर पर देखें, तो इससे नीतीश को राष्ट्रीय फलक पर खुद को नरेंद्र मोदी के विकल्प के रूप में पेश करना थोड़ा आसान हो जाएगा।

, अलबत्ता राष्ट्रीय स्तर पर अपनी संभावनाएं मजबूत करने से भी अधिक जरूरी फिलहाल सरकार और गठबंधन को सुचारु रूप से चलाना है।

 चूंकि जनता के एक बड़े हिस्से में राजद की छवि अच्छी नहीं है-खुद नीतीश का समर्थक वर्ग भी राजद से आशंकित है, ऐसे में, नीतीश के सामने लालू को नाराज किए बगैर राजद कोटे के मंत्रियों पर अंकुश लगाने की चुनौती है।

 नीतीश को अपने मुख्य प्रतिद्वंद्वी नरेंद्र मोदी की गलतियों से सीख लेते हुए अपने वायदों पर अमल करके भी दिखाना होगा।

, बेशक चुनाव अभियान के दौरान नीतीश कुमार के खिलाफ सत्ता-विरोधी लहर नहीं थी, लेकिन उन्हें यह बात नहीं भूलनी चाहिए कि राज्य के लोग उनके दूसरे मुख्यमंत्री काल की तुलना में पहले मुख्यमंत्री काल को ज्यादा महत्वपूर्ण मानते हैं, क्योंकि तब उन्होंने ज्यादा काम किया था।

 इसलिए नरेंद्र मोदी की तरह गलती करने के बजाय, जो अब अपनी अंतरराष्ट्रीय छवि बनाने में ज्यादा उत्सुक दिखते हैं, उन्हें समय गंवाए बगैर वायदों को हकीकत में बदल देने के लिए कमर कस लेनी चाहिए।

 नीतीश को समझना होगा कि अगर उन्होंने बिहार में अच्छा काम किया, तो शेष भारत अपने आप उनके साथ हो जाएगा, जैसे कि गुजरात में बेहतर काम करने का पुरस्कार 2014 के लोकसभा चुनाव में नरेंद्र मोदी को मिला था।

, नीतीश के सामने विपक्षी ताकतों को एकजुट करने का भी बड़ा काम है, ताकि 2019 से पहले तक होने वाले विधानसभा चुनावों में राजग को पराजित करने के लक्ष्य में वह सफल हो सकें।

 इस संदर्भ में उनके सामने पहली बड़ी परीक्षा असम है, जहां भाजपा बहुमत हासिल करने की संभावना देख रही है।

 वहां नीतीश को एयूडीएफ और कांग्रेस के साथ महागठबंधन करना होगा; हालांकि असम में जदयू एक छोटे समूह से ज्यादा ताकत नहीं रखता, जहां प्रवासी बिहारियों के वोट उसे मिल सकते हैं।

 राष्ट्रीय विकल्प बनने की नीतीश की महत्वाकांक्षा इस पर भी निर्भर करेगी कि कांग्रेस राहुल गांधी को प्रधानमंत्री पद का उम्मीदवार न बनाकर क्षेत्रीय नेताओं का नेतृत्व स्वीकार करती है या नहीं।

, बिहार में महागठबंधन की सरकार बनने से यह तो साबित हुआ ही कि गठबंधन राजनीति का दौर खत्म नहीं हुआ है, इसलिए चुनावों में भाजपा को भी गठबंधन सहयोगियों की जरूरत पड़ेगी।

 यह वास्तविकता स्वाभाविक तौर पर भाजपा के तौर-तरीके को बदलेगी और नरेंद्र मोदी को मजबूर करेगी कि वह फैसले लेने में पार्टी के दूसरे वरिष्ठ नेताओं को भी शामिल करें।

, – नीलांजन मुखोपाध्याय (वरिष्ठ पत्रकार और नरेंद्र मोदी-द मैन, द टाइम्स के लेखक)।

सौजन्य :- अमर उजाला, 23.11.2015।

