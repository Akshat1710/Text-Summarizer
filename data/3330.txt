संपादकीय : न्यायिक सुधार की अपेक्षा (नईदुनिया)।

इलाहाबाद हाई कोर्ट की 150वीं वर्षगांठ के अवसर पर प्रधानमंत्री और प्रधान न्यायाधीश एक मंच पर आए।

 तब प्रधानमंत्री नरेंद्र मोदी ने इसी उच्च न्यायालय की सौवीं सालगिरह के मौके पर तत्कालीन राष्ट्रपति डॉ. एस. राधाकृष्णन के दिए भाषण को याद किया।

 इस कथन को उद्धृत किया कि ‘कानून का अंतिम लक्ष्य सबका कल्याण है।

 हमें इसके लिए कोशिश करनी चाहिए।

 जबकि जस्टिस जेएस खेहर ने अपना ध्यान उन दिक्कतों पर केंद्रित रखा, जो इस उद्देश्य-प्राप्ति की राह में रुकावट हैं।

 कहा कि पहले वकील, फिर जज, फिर हाई कोर्ट तथा सुप्रीम कोर्ट का जज और आखिरकार देश का प्रधान न्यायाधीश बनने के सफर में हर जगह ये एहसास झूठा साबित होता रहा कि ‘मैं संपूर्ण हूं।

इतने कम संसाधनों से लोगों को न्याय सुलभ करवाना आसान नहीं है।

 इन्हीं कठिनाइयों की तरफ ध्यान खींचने के लिए न्यायमूर्ति खेहर ने अपने भाषण का आरंभ यह कहते हुए किया कि जब प्रधानमंत्री अपने मन की बात कहते हैं, तो सारा देश सुनता है, किंतु ‘आज प्रधानमंत्री मेरे दिल की बात सुनें।

, कह सकते हैं कि जस्टिस खेहर के ‘दिल मेंभी वही था, जिसे प्रधानमंत्री के सामने कहते समय पूर्व प्रधान न्यायाधीश जस्टिस टीएस ठाकुर भावुक हो गए थे।

 परंतु जस्टिस खेहर ने दृढ़ता से अपनी बात रखी।

 जजों की कमी और न्यायपालिका के सामने मौजूद अन्य चुनौतियों का उल्लेख किया।

 लेकिन अंदाज शिकायती नहीं था।

 बल्कि कोशिश व्यावहारिक समाधानों की चर्चा की थी।

 पिछले हफ्ते उन्होंने कहा था कि आगामी ग्रीष्मावकाश में दो सामान्य अवकाश-कालीन खंडपीठों के अलावा सर्वोच्च न्यायालय की तीन संविधान पीठें भी महत्वपूर्ण मामलों की सुनवाई करेंगी।

 इलाहाबाद में उन्होंने सभी जजों को सुझाव दिया कि वे लंबित मामलों की सुनवाई के लिए कम-से-कम 5-10 दिन का समय निकालें।

 कहा कि हाई कोर्टों के 80-85 जज भी ये संकल्प ले लें, तो 10-20 हजार मुकदमों का बोझ घट सकता है।

 साथ ही उन्होंने ई-कॉन्स्टीट्यूशन बेंच और लोक अदालतों के महत्व पर जोर दिया।

 बेशक इस तरह सुनियोजित एवं समन्वित प्रयास से न्यायिक लेट-लतीफी की समस्या से निपटने की प्रभावी शुरुआत संभव है।

 अब अपेक्षित है कि सरकार इसमें सक्रिय एवं पूरे उत्साह से सहभागी बने।

 न्यायपालिका सकारात्मक रुख दिखा रही है, तो सरकार, वकील समुदाय, वादी और प्रतिवादी सबका दायित्व है कि तारीख-दर-तारीख की अदालती संस्कृति खत्म करने की दिशा में वे पूर्ण सहयोग करें।

 वित्तीय एवं बुनियादी ढांचा संबंधी जरूरतों की पूर्ति सरकार का कर्तव्य है।

 वकीलों को भी अपने आराम और सहूलियतों पर कुछ समझौता करना चाहिए।

 ऐसा हो, तो इंसाफ के तकाजों को पूरा किया जा सकेगा।

, याद रखने योग्य है कि ज्यादातर मौकों पर देर से मिला न्याय इंसाफ ना मिलने के बराबर होता है।

 अपने देश में न्यायिक देर से अंधेर की शिकायत हद पार कर चुकी है।

 इसके निराकरण में अब विलंब नहीं होना चाहिए।

, सौजन्य – नईदुनिया।

