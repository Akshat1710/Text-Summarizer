साइबर सुरक्षा की चुनौती (नवभारत टाइम्स)।

हैकर ग्रुप ‘लीजन’ के दावों में ज्यादा दम भले न हो, पर हमको उन्हें गंभीरता से लेना होगा।

 साइबर सुरक्षा में थोड़ी भी ढील घातक है।

 लीजन का कहना है कि उसने विजय माल्या, राहुल गांधी, कांग्रेस पार्टी और कुछ चर्चित टीवी पत्रकारों के ट्विटर अकाउंट्स हैक किए हैं।

 अब उसने धमकी दी है कि उसका अगला निशाना ‘संसद डॉट एनआईसी डॉट इन’ होगी।

, यह साइट सरकारी कर्मचारियों को ईमेल सुविधा मुहैया कराती है।

 उसका दावा है कि उसने 40,000 से अधिक सर्वर हैक कर लिए हैं और भारतीय बैंकिंग सिस्टम भी उसके निशाने पर है।

 दिलचस्प तो यह है कि यह हैकर समूह अपने काम को जायज भी ठहरा रहा है।

 उसके मुताबिक यह सब उसने दोषियों को सजा दिलाने के लिए किया है।

 उसने एक ट्वीट में अपील की है कि ‘लीजन का समर्थन कीजिए।

 हम इन अपराधियों को न्याय के कठघरे तक लाने के लिए जरूरी सूचनाएं आप तक पहुंचाते रहेंगे।

’, गौरतलब है कि अमेरिका में ‘लीजन ऑफ डूम’ नाम का एक मशहूर हैकर ग्रुप था, जिसकी स्थापना लेक्स लूथर ने की थी।

 1990 के दशक से 2000 के शुरुआती दशक तक सक्रिय रहे इस ग्रुप को अब तक का सबसे प्रभावशाली हैकर ग्रुप माना जाता है।

 फिलहाल यह नहीं कहा जा सकता कि इस लीजन का ‘लीजन ऑफ डूम’ से कोई संबंध है या नहीं।

 लेकिन हमें तो लीजन ही नहीं, दुनिया भर के हैकरों से अपने साइबर सिस्टम की सुरक्षा करनी है।

, एक तरफ हम डिजिटल इंडिया और कैशलेस इकॉनमी की बात कर रहे हैं, दूसरी तरफ डिजिटल प्राइवेसी और डेटा की सुरक्षा के लिए हमारा कानूनी ढांचा बहुत ही प्रारंभिक स्तर का है।

 हमारा पड़ोसी देश चीन, साइबर सुरक्षा और जासूसी के खतरों को कम करने के लिए खुद के कंप्यूटर चिप और विशाल सर्वर बनाने में जुटा हुआ है।

 लेकिन हमारे यहां आलम यह है कि हम आज भी इसके लिए विदेशी चिप और विदेश में स्थित सर्वरों पर निर्भर हैं।

साइबर सुरक्षा के नाम पर कुछ गिनी-चुनी जगहों पर पुलिस का एक महकमा बना दिया गया है, जो अपराध हो जाने के बाद रस्म अदायगी जैसा कुछ कर देता है।

 साइबर सुरक्षा की यह अवधारणा ही गलत है।

 हमें तो विशेषज्ञों का ऐसा सक्षम तंत्र चाहिए, जो साइबर संसार पर निगरानी रखे और किसी भी तरह की गड़बड़ी की आशंका देखते ही सबको सतर्क कर दे।

 इसके लिए मैनपावर के अलावा तकनीकी सुधार की भी जरूरत है।

, देश में भारी संख्या में आउटडेटेड कंप्यूटर सिस्टम चल रहे हैं. जो साइबर ठगों का सबसे आसान टारगेट हैं।

 यही हाल मोबाइल फोन्स का भी है, जिनकी सुरक्षा व्यवस्था एकदम लचर है।

 वर्ष 2015 में राज्यसभा में बताया गया कि साइबर अटैक के खतरों से निपटने के लिए नैशनल साइबर क्राइम कोऑर्डिनेशन सेंटर बनाया जाना है।

 इसको मंत्रालय की स्वीकृति मिल चुकी है, लेकिन यह अभी तक नहीं बना है।

 कैशलेस इकॉनमी की मुहिम आगे बढ़े, इसके पहले ही साइबर सुरक्षा के उपाय कर लिए जाने चाहिए।

सौजन्य- नवभारत टाइम्स।

