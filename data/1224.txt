खिलाडिय़ों से खेलना ठीक नहीं (दैनिक जागरण)।

चार सौ खिलाडिय़ों व अधिकारियों का दल छह बसों में कैसे जाएगा, इस बारे में युवा सेवा एवम खेल विभाग को सोचना चाहिए।

नई दिल्ली में आयोजित होने वाली 62 वीं स्कूल नेशनल गेम्स में भाग लेने वाले चार सौ खिलाडिय़ों को मात्र छह बसों में भेजना सरकारी अनदेखी का ही नतीजा है।

 चार सौ खिलाडिय़ों व अधिकारियों का दल छह बसों में कैसे जाएगा, इस बारे में युवा सेवा एवम खेल विभाग को सोचना चाहिए।

 ये कोई भेड़-बकरियां नहीं हैं कि ठूंस-ठूंसकर भर दिया जाए।

 सर्दी के इस मौसम में वैसे यह तुक भी नहीं बनती कि खिलाडिय़ों को बसों में भेजा जाता।

 विभाग को चाहिए था कि वह खिलाडिय़ों को एयर कंडीशन ट्रेन में भेजते।

 इससे तो यही लगता है कि विभाग ने खिलाडिय़ों को दिल्ली भेजकर उनपर कोई अहसान किया हो।

 ये खिलाड़ी जम्मू-कश्मीर का प्रतिनिधित्व करेंगे, जहां राज्यवासियों को भी उनसे पदक की उम्मीद रहेगी।

 विडम्बना यह है कि निदेशक जो खिलाडिय़ों को रवाना करने से पहले मौजूद भी थे, ने भी एक बार नहीं सोचा कि खिलाडिय़ों से यह ज्यादती हो रही है।

 इससे तो विभाग का गैर जिम्मेदाराना रवैया ही दिखाई देता है।

 दिल्ली में इन खिलाडिय़ों ने अगले दिन जूडो, टेबल टेनिस ताइक्वांडो व अन्य प्रतिस्पर्धाओं में अपनी प्रतिभा दिखानी है।

 अगर ये खिलाड़ी ही थके हारे मैदान में पहुंचेंगे तो मुकाबला क्या कर पाएंगे।

 खिलाडिय़ों के इस दल में लड़कियों का भी ख्याल नहीं किया गया।

 इससे तो जम्मू-कश्मीर खेल प्रतियोगिताओं में आगे नहीं बढ़ पाएगा।

 इससे तो यही लगता है कि विभाग के अधिकारी मात्र अपनी ही ड्यूटी पूरी कर रहे हैं और उन्हें कोई जीते या हारे, उससे कोई लेना-देना नहीं है।

 इसमें कोई दो राय नहीं कि जम्मू-कश्मीर में हाल ही में लड़कियों ने राज्य का नाम रोशन किया है।

 खिलाडिय़ों में प्रतिभा की कोई कमी नहीं है, लेकिन उसे समझने वाला भी नहीं है।

 विभाग के इस रवैया से अभिभावकों में रोष पनपना स्वभाविक है।

 सरकार को भी चाहिए कि वे खिलाडिय़ों को प्रोत्साहित करे।

 अगर खिलाडिय़ों को प्रोत्साहित करेंगे तो उनमें आत्मविश्वास भी बढ़ेगा ।

 विडम्बना यह है कि खिलाडिय़ों को पंजाब, हरियाणा व अन्य राज्यों की तर्ज पर वह सुविधाएं नहीं मिल रही जो उन्हें दी जानी चाहिए।

 देश-विदेशों में युवा खेल को प्रोफेशन के तौर पर लेते हैं।

 कई देशों में तो खेल अकादमियां भी बनी हुई हैं जहां बच्चों को खेलों के संपूर्ण गुण सिखाए जाते हैं।

 जहां उन्हें सभी सुविधाएं दी जाती हैं।

 यही कारण है कि देश-विदेश में महान खिलाडिय़ों ने देश का नाम कमाया है।

 इससे सबक लेना जरूरी है।

 स्थानीय संपादकीय : जम्मू-कश्मीर ।

सौजन्य – दैनिक जागरण।

