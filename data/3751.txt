हिंसक हौसले को तोड़िये   (राष्ट्रीय सहारा )।

पश्चिम बंगाल के मालदा से लेकर बिहार के पूर्णिया तक जो कुछ हुआ और हो रहा है, वह शांति और सद्भाव की चाहत रखने वाले किसी को भी भयभीत करने के लिए पर्याप्त है।

 यह बात समझ में आती है कि पैगम्बर मोहम्मद के विरु द्ध कोई टिप्पणी यदि अपमानजनक है तो उसका विरोध होगा और होना भी चाहिए।

 किसी की आस्था पर तार्किक तरीके से बहस हो सकती है, लेकिन ऐसी बात न बोली जाए जिससे आस्था रखने वालों की भावनाओं को चोट पहुंचे।

 किंतु इसके साथ कुछ बातें और लागू हैं।

 पहला, कि जो टिप्पणी कर रहा है, उसका व्यक्तित्त्व, उसकी हैसियत, उसका मानसिक स्तर आदि अवश्य देखा जाना चाहिए।

 कोई सिरफिरा व्यक्त्ति जिसकी समाज में हैसियत नहीं, कहीं कोई टिप्पणी कर दे तो उसका संज्ञान लेने की आवश्यकता ही नहीं होनी चाहिए।

 उसे नासमझी कहकर टाला जाना चाहिए।

 दूसरे, अगर आप नासमझी कहकर नहीं टाल सकते और विरोध करना ही चाहते हैं तो अहिंसक तरीके से विरोध करिए।

, लोकतांत्रिक व्यवस्था में विरोध करने की भी मर्यादाएं हैं।

 यह तो स्वीकार नहीं किया जा सकता कि, एक समुदाय के भारी संख्या में लोग सड़कों पर उतरकर आपा खो दें और फिर हिंसा के तांडव से आतंक और विध्वंस पैदा करें।

 यह खुलेआम सामूहिक अपराध करना हुआ।

 तीसरे, यह भी ध्यान रखिए कि आप विरोध करते हैं और संबंधित सरकार कोई कार्रवाई नहीं करती है तो कुछ क्षण के लिए आपका गुस्सा समझ में आ सकता है।

 हालांकि यहां भी हिंसा, आगजनी, मारपीट और गोलीबारी हर दृष्टि से अपराधिक कृत्य ही होगा।

 इस घटना में तो विरोध के साथ ही उत्तर प्रदेश सरकार ने कमलेश तिवारी नामक उस युवक को गिरफ्तार कर लिया और उस पर हर वो धाराएं लगाई गई, जो ऐसे मामलों में लगतीं हैं।

 इसके बाद किसी तरह के विरोध का ही कोई औचित्य नजर नहीं आता।

 तो फिर ऐसे हिंसक और डरावने विरोध का कारण क्या है।

 इसे किस तरह देखा जाना चाहिए और कैसे निपटा जाना चाहिए ।

 वास्तव में अगर हम इन तीन कसौटियों पर कसें तो यह विरोध न केवल नागवार गुजरता है, बल्कि गुस्सा पैदा करता है।

 पूरी स्थिति की निष्पक्ष समीक्षा के बाद निष्कर्ष यही आता है कि मालदा से पूर्णिया तक ऐसा करने वाले समाज और देश के दुश्मन ही हो सकते हैं।

, हमारे सामने जो घटनाक्रम है, उसके अनुसार उत्तर प्रदेश के मंत्री आजम खान ने 29 नवम्बर को राष्ट्रीय स्वयंसेवक संघ के बारे में आपत्तजिनक टिप्पणी की थी।

 इस पर उग्र प्रतिक्रिया देते हुए खुद को हिंदू महासभा का नेता बताने वाले कमलेश तिवारी नामक एक व्यक्ति ने सोशल मीडिया पर कुछ टिप्पणी की, जिसमें पैगम्बर मोहम्मद का नाम लिया गया था।

 सोशल मीडिया पर यह टिप्पणी सकरुलेट हुआ तो इसका विरोध भी शुरू हुआ।

 हिंदू महासभा नाम से मान्य संगठन के नेताओं का कहना है कि कमलेश तिवारी को हमने पहले ही बाहर कर दिया था।

 जो भी हो, एक व्यक्ति के रूप में उसकी टिप्पणी के विरोध में पहले वक्तव्य आए, छोटे-मोटे प्रदर्शन भी हुए।

 उसके बाद 2 दिसम्बर को सहारनपुर के देवबंद में एक बड़ा प्रदर्शन हुआ और यहां से प्रद्रशर्नों और रैलियों का सिलसिला देश भर में निकल पड़ा।

 यहां ध्यान रखने की बात है कि उत्तर प्रदेश सरकार ने इनकी मांग को स्वीकार करते हुए 2 दिसम्बर को ही कमलेश तिवारी को लखनऊ में गिरफ्तार कर लिया था।

 इसके बाद विरोध प्रदशर्न बंद हो जाना चाहिए था, लेकिन नहीं हुआ।

 कुछ लोगों ने इसे सांप्रदायिक धौंस जमाने का बारूद बनाने का निश्चय कर लिया और फिर पूरी प्रतिक्रिया उसी रूप में होने लगी।

 मालदा में 3 जनवरी को भारी जुलूस निकाला गया, जिसमें कहा जा रहा है कि करीब ढाई लाख लोग शामिल हुए।

 इसी तरह, पूर्णिया के बायसी जैसी छोटी जगह में 40 हजार से ज्यादा लोग शामिल थे।

 इतनी संख्या अपने-आप आ नहीं सकती।

 जाहिर है, सुनियोजित तरीके से और पूरी तैयारी के साथ ऐसा किया गया है।

 घटना के विवरण से ही संदेह और सिहरन पैदा होता है।

, मालदा में इनने सामने दिखे सरकारी बस, जिप्सी समेत करीब 25 गाड़ियों को पहले फूंका।

 इनमें पुलिस वाहन भी थे।

 एक समुदाय विशेष के छह-सात घर भी जला दिए।

 कालियाचक पुलिस स्टेशन पर हमला भी किया।

 यह रैली मुस्लिम संगठन ईदारा-ए-शरिया ने बुलाई थी।

 अंतत: कालियाचक पुलिस थाने को आग के हवाले कर दिया गया।

 पुलिस वालों को बुरी तरह पीटा गया और वे जान बचाने के लिए त्राहि-त्राहि करते देखे गए।

 साफ दिख रहा था कि प्रदर्शनकारियों में कुछ लोग हथियार लेकर भी पहुंचे थे।

 इसी बीच, मिदनापुर के महिषादल क्षेत्र में पुलिस कांस्टेबल को गोली मारी गई।

 पुलिस टीम ने दो बम भी बरामद किए।

 जब इस मामले में 10 लोगों की गिरफ्तारी हुई तो उसके विरोध में चौरंगी इलाके में फिर हिंसा की गई।

 पुलिस पर बम और गोलियां चलाई गई तथा पत्थरबाजी हुई।

 पूर्णिया की घटना भी इसी तर्ज पर हुई।

 पूर्णिया में प्रदशर्न के दौरान लोगों ने थाने में घुसकर कम्प्यूटर और फर्नीचर तोड़ा और गाड़ियों को भी नुकसान पहुंचाया।

, पूर्णिया के बायसी में ऑल इंडिया इस्लामिक काउंसिल के बैनर तले जुलूस निकला था।

 थाने में मौजूद पुलिसकर्मिंयों के सामने भाग कर अपनी जान बचाने की नौबत आ गई।

 इन्हें नियंत्रित करने के लिए अलग से भारी संख्या में पुलिस बल मंगाना पड़ा, अन्यथा वहां कोई भी अनहोनी हो सकती थी।

 जुलूस में इस्लामिक काउंसिल के अध्यक्ष मो. इस्माइल, सचिव मसूद रजा और पूर्व विधायक रु कनुद्दीन के अलावा हजारों लोग शामिल थे।

 जाहिर है, इन्हें दोषी मानना होगा।

 इन दोनों घटनाओं का निर्मम विश्लेषण करिए और निष्कर्ष निकालिए।

 जैसे जुलूस अपने आप नहीं था, वैसे ही हिंसा अपने आप नहीं हो सकती।

 उतनी हिंसा के लिए आपके पास सारे सामान चाहिए।

 आग लगाने से लेकर जलाने के लिए सामान चाहिए, तोड-़फोड़ के लिए औजार चाहिए, गोली चलाने के लिए हथियार चाहिए, पत्थरबाजी के लिए पत्थर चाहिए..।

 स्पष्ट है कि इन सबकी व्यवस्था पहले से की गई थी।

 ये करने वाले कौन थे।

 इनको चिह्नित किया जाना आवश्यक है।

 इसलिए क्योंकि इन जुलूसों के पीछे हिंसा फैलाने, एक समुदाय को तथा पुलिस बल को भी डराने का षड्यंत्र नजर आता है ताकि आगे भी ये मनमानी कर सकें, तो इनको टोकने वाला भी सामने न आए।

, हमने म्यांमार में बांग्लादेशी रोहिंग्या मुसलमानों और बौद्धों के बीच हुए दंगों के बाद देश में मुंबई के आजाद मैदान से लेकर लखनऊ तक ऐसी ही भयावह हिंसा देखी।

 पूरा मनमानापन देखा।

 वह हिंसा तो रमजान के दौरान हुआ था, जिसकी कई मुस्लिम धर्मगुरु ओं ने निंदा की थी।

 हमने बोडो उग्रवादियों के साथ संघर्ष के बाद ऐसे ही हिंसा का तांडव देखा।

 इन सबको मिलाकर देखना होगा तभी इनके कारण एवं इनकी असलियत समझ में आएगी।

 इस तरह के देश विरोधी मजहबी हिंसा फैलाने वालों के विरुद्ध राजनीतिक नेतृत्व जब तक कठोरता से पेश नहीं आएगा, पुलिस-प्रशासन के लिए भी कानूनी कार्रवाई कठिन होगी।

 देश बचाने के लिए इनसे कड़ाई से निपटा जाना समय की मांग है।

,  , सौजन्य :-राष्ट्रीय सहारा  ,11.01.2016,अवधेश कुमार।

