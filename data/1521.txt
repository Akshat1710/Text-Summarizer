डोनाल्ड ट्रंप का सर्कस और भारत (हिन्दुस्तान)।

छुट्टियां बिताने के लिए घर जाने की तैयारी किसी खुशनुमा एहसास से प्रेरित होनी चाहिए।

 कुछ ऐसा, जो उम्मीदों से लबरेज हो।

 मगर कुछ महीनों के भीतर न्यूयॉर्क की अपनी इस दूसरी यात्रा के लिए जब मैं अपने बैग पैक कर रहा हूं, तब मेरा मन पिछली बार के मुकाबले ज्यादा खिन्न है।

 पिछली बार तब वहां राष्ट्रपति चुनाव होना था, जिसमें दो उबाऊ उम्मीदवारों के बीच मुकाबला था।

 इस बार मुझे डोनाल्ड ट्रंप द्वारा राष्ट्रपति का पदभार संभालने का ‘हॉरर शो’ करीब से देखना पडे़गा।

, यह सब कुछ एक दूरी से देखना ही पर्याप्त भयावह है।

 न सिर्फ यह कि डोनाल्ड ट्रंप अमेरिकी इतिहास के सबसे अपरिपक्व निर्वाचित राष्ट्रपति हैं, बल्कि दुनिया में सबसे महत्वपूर्ण जिम्मेदारी उठाने के लिए जिस तरह की तैयारी चाहिए, उसके प्रति अपनी अरुचि दिखाकर वह अपनी इस अपरिपक्वता को और उजागर कर रहे हैं।

 चिंताजनक खबर यह है कि वह अपनी खुफिया एजेंसियों की रोजाना की ब्रीफिंग को भी नजर -अंदाज कर रहे हैं।

 जो शख्स दुनिया से बिल्कुल अनजान हो, उसे तो इस तरह की ब्रीफिंग की दोहरी दरकार होनी चाहिए, मगर ट्रंप का मानना है कि वह सूचनाओं के बगैर काम कर सकते हैं।

 अब आप उनकी मुंहजुबानी सुनिए, जो उन्होंने एक इंटरव्यू में कहा-।

साक्षात्कारकर्ता : मैं सिर्फ आपसे यह पूछना चाहता हूं कि खुफिया बिरादरी के प्रति आप इतने शंकालु क्यों हैं।

 आप राष्ट्रपति को दी जाने वाली ‘डेली ब्रीफिंग’ हफ्ते में सिर्फ एक बार ले रहे हैं।

ट्रंप: हां।

 जब मुझे इसकी जरूरत महसूस होगी, तब मैं लूंगा।

साक्षात्कारकर्ता : लेकिन, कहीं कोई संदेह है…।

ट्रंप: देखिए, अव्वल तो जो लोग मुझे ब्रीफिंग दे रहे हैं, वे बड़े अच्छे हैं।

 और मैंने कह रखा है कि किसी बिंदु पर बदलाव करना जरूरी हो, तो वे मुझे कभी भी संपर्क कर सकते हैं।

 मैं एक मिनट में उपलब्ध हो जाऊंगा।

 मुझे यह सब बताने की जरूरत नहीं, क्योंकि आप जानते ही हैं, मैं एक ‘स्मार्ट पर्सन’ हूं।

 मुझे अगले आठ वर्षों (हो सकता है आठ वर्ष, बल्कि आठ साल ही होगा) तक रोज-रोज एक ही बात बताने की जरूरत नहीं पड़ेगी।

 मुझे इसकी कतई आवश्यकता नहीं।

ट्रंप के रवैये की निपट मूर्खता इस तीसरे दर्जे की वाक्यावली से और बढ़ जाती है- मुझे यह सब बताने की जरूरत नहीं, क्योंकि आप जानते ही हैं, मैं एक ‘स्मार्ट पर्सन’ हूं।

इससे भी बुरा यह है कि उन्होंने जान-बूझकर अपनी खुफिया एजेंसियों का यह कहते हुए निरादर किया कि वे हिलेरी क्लिंटन से साथ मिली हुई हैं और उनकी हार के लिए माफी मांग रही हैं।

 (यह और बात है कि हिलेरी क्लिंटन ने अपनी हार के लिए एफबीआई के निदेशक जिम कोमी के उस बयान को जिम्मेदार ठहराया है, जो चुनाव के पहले हिलेरी के ई-मेल सर्वर के बारे में दिया गया था) ट्रंप ने सीआईए की उस रिपोर्ट को ‘मूर्खतापूर्ण’ कहकर खारिज कर दिया है कि डेमोक्रेटिक नेशनल कमेटी के सर्वर को हैक करके और विकीलीक्स पर हिलेरी क्लिंटन से जुड़ी सामग्री अपलोड करके रूस ने अमेरिकी राष्ट्रपति चुनाव में सक्रिय हस्तेक्षप किया।

 अपने एक बयान में डोनाल्ड ट्रंप ने यह याद दिलाया कि सीआईए में ‘वही लोग हैं, जिन्होंने कहा था कि सद्दाम हुसैन के पास नरसंहारक हथियार हैं।

’।

निस्संदेह, सद्दाम के संदर्भ में ट्रंप सही कह रहे हैं, लेकिन सीआईए ने काफी सही सूचनाएं भी दी हैं, फिर भी जिस अंदाज में ट्रंप ने उसकी इस रिपोर्ट को खारिज किया, वह बताता है कि ट्रंप रिपोर्ट से ध्यान हटाना चाहते हैं।

 जो भी हो, यह एक राष्ट्रपति द्वारा अपनी ही खुफिया एजेंसियों की खुली अवमानना है- खासकर तब, जब उसने अपने राष्ट्रीय सुरक्षा सलाहकार के तौर पर जिन जनरल माइकल फ्लिन्न को नियुक्त किया है, वह न सिर्फ इस्लामोफोबिया के शिकार, नस्लवादी व षड्यंत्र के सिद्धांत के आग्रही इंसान हैं, बल्कि हाल ही में इन्हीं खुफिया एजेंसियों के लोगों से झगड़ भी चुके हैं।

 एक ऐसी दुनिया में, जहां अमेरिकी हितों को कई देशों (रूस, चीन) और आतंकी समूहों (आईएस, अल-कायदा और अन्य गुटों) से सीधा खतरा हो, अमेरिका ह्वाइट हाउस व खुफिया एजेंसियों के बीच सार्वजनिक कलह का जोखिम नहीं उठा सकता।

दुनिया की समस्याओं की गहरी जानकारी हासिल करने की बजाय डोनाल्ड ट्रंप अपने आलोचकों पर हमला करने में ट्विटर पर वक्त जाया करते हैं।

 और वह भी तब, जब इनमें से कई समस्याओं में बतौर राष्ट्रपति उनकी भूमिका अहम होने वाली है।

 ऐसा लगता है कि उन्होंने अहम फैसलों की जिम्मेदारी अपने मुख्य रणनीतिकार स्टीव बैनन पर छोड़ दी है।

 बैनन एक ऐसे व्यक्ति हैं, जो गोरों से कट्टर लगाव रखते हैं।

 ट्रंप कैबिनेट में अब तक जितनी नियुक्तियां हुई हैं, उनमें से ज्यादातर में बैनन का हाथ साफ-साफ दिखता है।

 जेफ सेसन्स से लेकर एंड्रयू पजडर और स्कॉट प्रूइट तक।

 जेफ सेसन्स जल्दी ही अटॉर्नी जनरल के पद पर होंगे।

 जेफ वही शख्स हैं, जिन्हें उनकी नस्लवादी सोच के कारण जज तक नहीं बनाया गया था।

 इसी तरह, पजडर अगले श्रम मंत्री बनेंगे।

 इन्होंने न्यूनतम वेतन संबंधी कानून का तीखा विरोध किया था।

 स्कॉट प्रूइट पर्यावरण संरक्षण एजेंसी के अगले मुखिया बनने जा रहे हैं, जबकि वह जलवायु परिवर्तन को खारिज करते रहे हैं।

, क्या भारतीयों को इस सर्कस की परवाह करनी चाहिए।

 जी हां, जरूर करनी चाहिए।

 मैंने पहले भी कहा है कि कोई भी ऐसा अमेरिकी राष्ट्रपति, जो अपने देश और विश्व-व्यवस्था के लिए खतरनाक हो, वह भारत के आगे भी संकट खड़ा करेगा।

 लेकिन ट्रंप प्रशासन की तरफ से पैदा होने वाला संकट अलग किस्म का है।

 ‘हिंदुओं से प्रेम’ के तमाम दावों के बावजूद ट्रंप की संरक्षणवादी सोच भारत के लिए सिर्फ अहितकारी हो सकती है।

 ट्रंप चाहते हैं कि नौकरियां अमेरिका में वापस लाई जाएं और जो कंपनियां इनको बाहर ले जा रही हैं, उनको दंडित किया जाए।

 पिछले सप्ताह लोवा के एक कार्यक्रम में उन्होंने अपना रुख बिल्कुल साफ कर दिया- ‘मेरी सरकार एकदम सीधा कायदा अपनाएगी- अमेरिकियों की चीजें खरीदो, अमेरिकियों को काम दो… हमें अपनी कंपनियों से काफी प्यार है, पर अगर वे देश से बाहर जाएंगी, तो हम उनसे प्रेम नहीं करेंगे।

’, भारतीय आईटी इंडस्ट्री को भारी चिंता में डालने के बाद डोनाल्ड ट्रंप ने एच1-बी वीजा के दुरुपयोग के खिलाफ भी आग उगली और इसमें उन्होंने बाकायदा उरलांदो में वॉल्ट डिज्नी वल्र्ड का हवाला दिया।

 यह वही कंपनी है, जिसने इस वीजा पर भारतीयों को बड़ी संख्या में नौकरी दी है।

 जाहिर है, भारत के लिए डोनाल्ड ट्रंप अच्छे साबित होंगे, यह ख्याल पालने के लिए आपको एक जिद्दी आशावादी बनना होगा या फिर आपको यह यकीन करना पड़ेगा कि तमाम सुबूतों के विपरीत वह एक‘ स्मार्ट पर्सन’ हैं।

, – बॉबी घोष, प्रधान संपादक, हिन्दुस्तान टाइम्स।

सौजन्य – हिन्दुस्तान।

