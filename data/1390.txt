सारे जहां से अच्छा हिंदोस्तां हमारा (अमर उजाला )।

अल्लमा इकबाल द्वारा भारत के बारे में लिखे गए इस गीत के बोल आज भी इस महान देश के सम्मान में लिखी गई सर्वश्रेष्ठ पंक्तियों में शुमार हैं।

 हालांकि भारतीय जनता पार्टी के दिवंगत नेता प्रमोद महाजन ने इस गीत में हिंदुस्तान और हिंदुस्तानियों के संदर्भ में आए दो शब्दों ′गुलिस्तां′ और ′बुलबुलें′ पर आपत्ति की थी।

 वह संभवतः इससे भी अधिक वजनदार अलंकरण की उम्मीद कर रहे थे।

 पर लगता है कि शायद वह इन पंक्तियों को नजरंदाज कर गए थे, कुछ बात है कि हस्ती, मिटती नहीं हमारी, सदियों रहा है दुश्मन दौरे जहां हमारा।

 इससे वजनदार कुछ और हो सकता है क्या।

 लेकिन हिंदुस्तान के प्रति जिसकी ऐसी दीवानगी रही हो, वह कैसे मुसलमानों के लिए अलग राष्ट्र यानी पाकिस्तान के निर्माण का पैरोकार हो गया।

, हम आज असहिष्णुता पर उत्तेजक बहस के गवाह बन गए हैं।

 हवा में तर्क और प्रतितर्क तैर रहे हैं।

 इस विचार के समर्थक और विरोधी, दोनों तरह के लोग राजनीति से प्रेरित होकर एक दूसरे की बातों को बकवास बता रहे हैं।

 देश के विभिन्न हिस्सों के अनेक लेखकों, कवियों, वैज्ञानिकों, विद्वानों और फिल्मकारों ने कथित तौर पर बढ़ती असहिष्णुता को लेकर बयान जारी किए हैं और अपने पुरस्कार लौटा दिए हैं।

 वे दावा करते हैं कि उनका यह व्यवहार अहिंसक, शांतिपूर्ण है और उन्होंने सांविधानिक तरीके से ही अपनी असहमति, हताशा और अवसाद को व्यक्त किया है।

 वे यह उम्मीद करते हैं कि उनके विरोध की ओर सरकार का ध्यान जाए और उनकी बातों पर गंभीरता से विचार किया जाए।

 हैरत नहीं कि अनेक विपक्षी दल भी इस माहौल में मोदी पर हमले के लिए आगे आ गए।

, अनेक प्रतिष्ठित और गैरराजनीतिक उद्योगपतियों और विद्वानों तक ने भी असहजता व्यक्त करने के साथ ही सहिष्णुता के महत्व को रेखांकित किया है और कहा है कि भारत की सदियों पुरानी विविधता और विमर्श की परंपरा को कायम रहना चाहिए।

 सरकार के समर्थक इस विरोध को प्रायोजित बता रहे हैं और कह रहे हैं कि इसके पीछे कांग्रेस पार्टी है।

 उनका विरोधियों से यह भी कहना है कि उन्होंने तब अपने पुरस्कार क्यों नहीं लौटाए, जब पूर्व प्रधानमंत्री इंदिरा गांधी ने देश में आपातकाल लागू किया था और अनेक राष्ट्रीय नेताओं को जेलों में बंद कर दिया गया था।

 वर्तमान सरकार के कार्यकाल के दौरान सांप्रदायिक तनाव की घटनाओं में कमी का हवाला देकर वे बढ़ती असहिष्णुता के आरोप को खारिज करते हैं।

 कुल मिलाकर दोनों पक्षों के बीच सहमति का कोई बिंदु नजर नहीं आ रहा है।

, पर क्या यह पूरा विवाद टाला नहीं जा सकता था।

 क्या दोनों ओर के प्रबुद्ध लोगों को परिपक्वता दिखाकर आगे आने का साहस नहीं दिखाना चाहिए और इस मुद्दे पर निष्पक्ष तरीके से विचार नहीं करना चाहिए।

 लोकतंत्र का मतलब सिर्फ चुनाव जीतने तक सीमित नहीं है।

 इसका यह मतलब भी है कि स्वस्थ और सभ्य विमर्श के जरिये सहमति की तलाश और असहमति पर सहमति।

, सरकार के समर्थक तीखे शब्दों में यह तर्क क्यों दे रहे हैं कि यूपीए सरकार के समय स्थिति बदतर थी।

 तो क्या वे खुद का आकलन यूपीए सरकार के प्रदर्शन और उसके रिकॉर्ड के आधार पर करना चाहते हैं।

 और यदि यूपीए सरकार के समय हर चीज सही होती, तो उसे सत्ता से बाहर क्यों होना पड़ता।

 आखिर हम प्रतिकूल विचारों के प्रति इतने उन्मादी क्यों हो रहे हैं।

 जैन दर्शन अनेकतावाद की बात करता है, जिसके मुताबिक एक मुद्दे पर कई दृष्टिकोण हो सकते हैं।

 भगवान महावीर के अनुयायियों ने दो हजार वर्ष पहले इस पवित्र विचार को अपनाया था, तो हम 2015 में इसे स्वीकार क्यों नहीं कर सकते।

, देश के दूसरे नागरिकों की तरह बुद्धिजीवियों और कलाकारों का भी राजनीतिक और वैचारिक झुकाव हो सकता है।

 लेकिन यह दावा करना कि इनमें से अधिकांश लोग कांग्रेस पार्टी के बहकावे में आकर अपना विरोध दर्ज कर रहे हैं, तो इसका अर्थ यह भी हुआ कि भारत में ऐसे पुरस्कृत और सम्मानित शख्स बिकाऊ हैं।

 जब प्रमुख विपक्षी दल उन्हें खरीद सकता है, तो क्या सरकार कहीं अधिक कीमत देकर उन्हें नहीं खरीद सकती।

इसमें दो राय नहीं कि भारत एक सहिष्णु राष्ट्र है।

 यहां राजीव गांधी के लिए ′चोर′ और नरेंद्र मोदी के लिए ′मौत का सौदागर′ जैसी बातें भी कही गई हैं।

 कुछ ऐसे देश हैं, जहां ऐसी बातें की जाए, तो जिंदगी भर यातना शिविर में कैद रहना पड़ सकता है।

 पश्चिम एशिया में शासक की आलोचना करने पर मौत की सजा दे दी जाती है।

 हमारे देश में एक अल्बेनियन कैथोलिक नन मदर टेरेसा को भारत रत्न से नवाजा गया है।

 उनकी मौत के बाद उनके शव को उसी वाहन में ले जाया गया, जिसमें महात्मा गांधी के अवशेषों को ले जाया गया था।

 लिहाजा, हमें किसी से सहिष्णुता का पाठ पढ़ने की जरूरत नहीं है।

, लेकिन क्या हिंदू समाज को, जिसने ऐसी जाति व्यवस्था को अपनाया, जिसमें शूद्र करीब दो हजार वर्ष से परोक्ष रूप से दास बने हुए हैं, सहिष्णु कहना ठीक होगा।

 क्या भारत को, जहां आज भी सैकड़ों गांवों में अस्पृश्यता खत्म नहीं हुई है, जहां ऑनर किलिंग के नाम पर लड़कियों की हत्या कर दी जाती है, जहां खाप पंचायतें दलितों, लड़कियों के खिलाफ फरमान जारी करती हैं, जिसकी राजधानी दिल्ली में हर वर्ष 450 दहेज हत्याएं होती हैं, जिसके एक राज्य पंजाब में हजारों लड़कियों को भ्रूण में ही मार डाला जाता है, सहिष्णु कहना ठीक होगा।

 लोकसभा में बहस के दौरान प्रधानमंत्री मोदी ने वैष्णव जन ते तेने कहिये पीर पराई जानी रे… का स्मरण किया और भारत के विचार के विभिन्न पहलुओं का जिक्र किया।

 वास्तव में सुधार की शुरुआत खुद से होनी चाहिए।

 क्या इसकी शुरुआत साक्षी महाराज और योगी आदित्यनाथ से इन विचारों का अनुसरण करने के आग्रह से नहीं होनी चाहिए।

, हम आज असहिष्णुता पर उत्तेजक बहस के गवाह बन गए हैं।

 हवा में तर्क और प्रतितर्क तैर रहे हैं।

 पर क्या दोनों ओर के प्रबुद्ध लोगों को परिपक्वता दिखाकर आगे आने का साहस नहीं दिखाना चाहिए और निष्पक्ष विचार नहीं करना चाहिए।

,  , सौजन्य :- अमर उजाला,12.02.2015,सुरेंद्र कुमार (पूर्व राजदूत)।

