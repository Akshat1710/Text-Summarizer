आर्थिक समीक्षा के अतीत पर एक नजर (बिजनेस स्टैंडर्ड)।

 =": #0000;"इस वर्ष आर्थिक समीक्षा थोड़ी जल्दी पेश की जाएगी।

 परंतु इसे बहुत अधिक गंभीरता से लेने के भी अपने खतरे हैं।

 इस संबंध में विस्तार से जानकारी दे रहे हैं अशोक लाहिड़ी, इस वर्ष आम बजट 28 फरवरी के बजाय 1 फरवरी को पेश किया जाएगा।

 ऐसे में अपेक्षा यही है कि वर्ष 2016-17 की आर्थिक समीक्षा एक दिन पहले पेश की जाएगी यानी 31 जनवरी को।

 इस तारीख को एक महीना पहले करने के अपने निहितार्थ हैं।

 चालू वित्त वर्ष के सकल घरेलू उत्पाद (जीडीपी) का अग्रिम आकलन बजट और समीक्षा दोनों की दृष्टिï से अहम है।

 वर्ष 2016-17 के आकलन के वित्त मंत्रालय द्वारा 7 जनवरी तक पेश किए जाने की अपेक्षा है।

 इससे पहले ये आकलन एक माह बाद पेश किए जाते थे।

 अर्थव्यवस्था के विश्लेषण को भी मई में संशोधित करना पड़ सकता है क्योंकि उसी महीने वर्ष 2016-17 में जीडीपी के प्रारंभित आंकड़े उपलब्ध होंगे।

 ये आंकड़े अग्रिम अनुमान से अलग होंगे।

 समीक्षा के दो चरणों में होने की संभावना है।

 एक हिस्सा बजट की पूर्व संध्या पर पेश किया जाएगा और दूसरा जुलाई में।

 प्रभावी तौर पर 2016-17 के लिए बजट की पूर्व संध्या पर पेश की जाने वाली समीक्षा अद्र्घवार्षिक समीक्षा होगी और जुलाई वाली सालाना।

, सरकार वर्ष 2002 से ही हर वर्ष दिसंबर में अर्थव्यवस्था की अद्र्घवार्षिक समीक्षा पेश कर रही है।

 इसमें संबंधित वित्त वर्ष की पहली छमाही में देश की आर्थिक स्थिति में आया बदलाव और नीतिगत मसलों और विभिन्न संभावनाओं पर इसके प्रभाव का आकलन किया जाता है।

 वित्तीय जवाबदेही एवं बजट प्रबंधन अधिनियम (एफआरबीएम), 2003 में हर तिमाही में बजट के संबंध में प्राप्तियों और व्यय के रुझान की समीक्षा वांछित है।

 वर्ष 2004 से अद्र्घवार्षिक समीक्षा ने दूसरी तिमाही की समीक्षा का काम भी किया है।

, पुरानी अद्र्घवार्षिक समीक्षा और जुलाई में होने वाली नई समीक्षा में एक अहम अंतर होगा।

 पुरानी अद्र्घवार्षिक समीक्षा जहां चालू वर्ष के पूर्वाद्र्घ की समीक्षा है, वहीं जुलाई में होने वाली समीक्षा पूर्ववर्ती वित्त वर्ष से ताल्लुक रखेगी।

 अगर जुलाई की समीक्षा में पिछले वर्ष की घटनाओं की व्याख्या और उनका विवरण, बजट की पूर्व संध्या पर पेश की गई समीक्षा से अलग हो तो।

 तब क्या बजट में संशोधन किया जाएगा।

 इस प्रश्न का उत्तर हमारे पास नहीं है।

, अहम बात यह है कि आर्थिक समीक्षा की शुरुआत देश के गणतंत्र बनने के आठ साल बाद हुई।

 बीतते वर्षों के साथ इसका लगातार विकास ही हुआ है।

 इसकी शुरुआत की घोषणा तत्कालीन प्रधानमंत्री जवाहरलाल नेहरू ने वर्ष 1959-60 के बजट में की थी।

 मूंदड़ा घोटाले में तत्कालीन वित्त मंत्री टी टी कृष्णमाचारी के इस्तीफे के बाद नेहरू ने वित्त मंत्रालय संभाला था।

 समीक्षा की शुरुआत भारतीय गणतंत्र के प्रथम वर्ष से संबंधित है।

 सन 1950-51 के बजट के साथ एक श्वेत पत्र वितरित किया गया था।

 तत्कालीन वित्त मंत्री जॉन मथाई ने अपने बजट भाषण में उस श्वेत पत्र के पक्ष में दलील देते हुए कहा था कि उक्त पत्र में सदन के माननीय सदस्यों को वे तमाम आंकड़े मिलेंगे जिनकी जरूरत उनको बाद के सत्र में बजट पर चर्चा के दौरान पड़ेगी।

 कुल 30 पन्नों के इस श्वेत पत्र में उस वर्ष के बजट की तैयारी के परिदृश्य, संबंधित आर्थिक परिस्थितियों आदि के बारे में जानकारी दी गई थी और सन 1949-50 के प्रमुख आर्थिक आंकड़े और संशोधित अनुमान पेश किए गए थे।

 इसके अलावा उसमें वर्ष 1950-51 के बजट अनुमान शामिल थे।

, प्राक्कलन समिति (1958) ने बजट सुधार संबंधी अपनी 20वीं रिपोर्ट में कहा था कि सरकार को बजट पूर्व विशेषज्ञों द्वारा देश की अर्थव्यवस्था पर आधारित एक रिपोर्ट पेश करनी चाहिए।

 सन 1958 में श्वेत पत्र आर्थिक समीक्षा में बदल गया।

 धीरे-धीरे इसमें पेश किए जाने वाले आंकड़ों की संख्या बढ़ती गई।

 इंटरनेट क्रांति के पहले दशकों तक आर्थिक समीक्षा और भारतीय रिजर्व बैंक की मुद्रा और वित्त संबंधी रिपोर्ट के आधार पर ही अर्थशास्त्री और पर्यवेक्षक देश की अर्थव्यवस्था का आकलन करते थे।

 बीते कुछ वर्षों के दौरान आंकड़ों की ऑनलाइन उपलब्धता काफी बढ़ गई है और इसलिए आंकड़ों के स्रोत के रूप में इन दोनों दस्तावेजों का महत्त्व कुछ कम हो गया है।

 इसके बावजूद आज भी ये आंकड़ों की खोज के लिहाज से अहम हैं।

, परंतु आंकड़ों से इतर इन दस्तावेजों में प्रस्तुत टिप्पणियों का क्या।

 जैसा कि नेहरू ने सन 1958-59 के अपने बजट भाषण में कहा था समीक्षा में चालू वर्ष में देश की आर्थिक परिस्थितियों का जिक्र होना चाहिए जिनको ध्यान में रखते हुए बजट तैयार किया जाना है।

 ऐसी समीक्षा जिसमें विभिन्न घटनाओं और नीतियों की अलग व्याख्या पेश की गई हो वह सदन के माननीय सदस्यों के लिए बजट सत्र की संसदीय बहसों में मददगार साबित होती है।

, परंतु क्या आर्थिक समीक्षा बजट को लेकर कुछ दृष्टिï प्रदान करती है या वह कुछ ऐसा पेश करती है जिस पर विशेषज्ञ यकीन के साथ कह सकें कि ऐसा किया जाना चाहिए।

 दोनों ही प्रश्नों का उत्तर न है।

 इसकी कई वजह हैं।

 पहली बात तो गोपनीयता का मसला है।

 समीक्षा में बजट की बातों को अग्रिम तौर पर जारी नहीं किया जा सकता है।

 दूसरी बात, हाल के वर्षों में समीक्षा में कुछ रोचक मूल शोध शामिल किए गए हैं।

 ये शोध सरकारी विशेषज्ञों के हैं।

 ये ऐसे शोध हैं जो अन्यत्र प्रकाशित नहीं हैं।

 अगर समीक्षा को ऐसे मूल शोध को प्रचारित करने का जरिया मानने के मसले को छोड़ भी दिया जाए तो क्या यह नीति निर्धारण का सबब बन सकता है।

 तीसरी बात, अक्सर सरकारी विशेषज्ञों का नजरिया राजनीतिक नेतृत्वकर्ताओं से अलग होता है।

 कई बार उनके विचार समीक्षा में सरकारी नीतियों के विरोधाभासी स्वरूप में नजर आते हैं।

 यह बात या तो विशेषज्ञों या नेतृत्व या फिर दोनों को शर्मिंदा करती है।

, आखिरी बात यह कि देश के मुख्य आर्थिक सलाहकार ही आर्थिक समीक्षा के निर्माण में प्रमुख भूमिका निभाते आए हैं और अभी भी निभा रहे हैं।

 एक सम्मेलन में वित्त मंत्रालय के पूर्व वित्त सचिव ने कहा था कि आर्थिक समीक्षा को लेकर एक मुख्य आर्थिक सलाहकार ने वित्त मंत्री से पूछा था कि वह क्या कर रहे हैं।

 इसके जवाब में वित्त मंत्री ने कहा था, ‘कई बार आप हमें ऐसी चीज दे देते हैं जिसके नतीजे जानना बाकी होता है।

 हम कोशिश करते हैं और अगर तीखी प्रतिक्रिया होती है तो उससे परहेज करते हैं।

’ जाहिर सी बात है अगर आप इस समीक्षा की बातों को बहुत गंभीरता से लेते हैं उसकी पूरी जिम्मेदारी आपकी होगी।

, – अशोक लाहिड़ी।

सौजन्य- बिजनेस स्टैंडर्ड।

