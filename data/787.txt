टेक्नोलॉजी के इस युग में इतनी ट्रेन दुर्घटनाएं क्यों।

 (दैनिक भास्कर)।

रामकरण सैन, जबलपुर से नई दिल्ली के निजामुद्‌दीन जा रही महाकौशल एक्सप्रेस के चार एसी कोच समेत आठ डिब्बे हाल ही में ट्रैक से उतर गए।

 यह कोई नई बात नहीं है, जिसे सुनक‍र हम स्तब्ध हो जाएं।

 पिछले दिनों ज‍ब‍ हीराखंड एक्सप्रेस रेल‍ हादसा हु‍आ तो उसमें करीब चालीस लोगों की जान चलीं ‍गई और उससे पहले इंदौर-पटना एक्सप्रेेस रेल हादसा हु‍अा तो मृतकों की संख्या डेढ़ सौ तक पहुंच गई थी।

 घायल भी लगभग इतने ही थे।

 ऐसी न जाने कितनी मौतें आज तक हो चुकी हंै।

 इतने बड़े रेल हादसों के पीछे क्या कारण रहे होंगे, यह तो जांच से ही पता चल सकता है।

, किंतु, वास्तव में होता यह है कि जांच में किसी मामूली लापरवाही को मुख्य कारण बताकर किसी अधिकारी को निलंबित कर दिया जाता है और जनता इसे भूल जाती है।

 फिर नया हादसा होता है और जांच समितियों का चक्र ‍चलता रहता है।

 इस तकनीकी युग में बार-बार रेल हादसे अस्वीकार्य हैं।

 असल में होना यह चाहिए कि ऐसे भयानक रेल हादसे दोबारा न‍ हो उसके लिए देश के सारे रेलवे ट्रैकों का निश्चित अंतराल के बाद परीक्षण किया जाए।

 यह रेलवे के नियमित परीक्षण से अलग हो, क्योंकि रेल का बेपटरी हो जाना कहीं न कहीं खामी होना बताता है।

फिर चाहे यह तोड़-फोड़ की वारदात ही क्यों न हो।

 रेलवे को पहले यह सुनिश्चित करना चाहिए कि जो ट्रेनें अभी हमारे पास हैं उन्हें और बेहतर, सुविधायुक्त, सुरक्षित बनाएं न कि ट्रेनों संख्या में बढ़ोतरी की जाए अथवा बुलेट ट्रेनें चलाने की बात की जाएं।

 दरअसल, सुरक्षा और संरक्षा को सर्वोच्च प्राथमिकता देने की जरूरत है अौर रेल विभाग में इसके लिए विशेष कदम उठाने की जरूरत है।

 इनसे जान-माल की अपूरणीय क्षति तो होती ही है, महाशक्ति बनने के हमारे दावे की पोल भी खुलती है।

, हादसों के पश्चात दुर्घटना जांच रिपोर्ट का सही मायनों में तब ही फायदा है जब समिति की सिफारिशों को जमीनी स्तर पर लागू किया जाए वरना इस कवायद का कोई अर्थ ही नहीं है।

 वैसे भी ये रिपोर्ट भी काकोडकर और पित्रोदा समिति की रिपोर्ट जैसी बन कर रह जाएगी।

रामकरण सैन, 19।

राजस्थान केंद्रीय विश्वविद्यालय, अजमेर।

98@., सौजन्य- दैनिक भास्कर।

