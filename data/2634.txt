बात की सार्थकता (पत्रिका)।

मन की बात’ कार्यक्रम के माध्यम से प्रधानमंत्री ने देश की जनता से एक बार फिर ‘काम की बातें’ कीं।

 ऐसी बातें जिसे हर देशवासी को करनी चाहिए।

 प्रधानमंत्री ने खाने की बर्बादी रोकने की अपील की तो योग के माध्यम से तनाव दूर करने की सलाह दी।

 नकद लेन-देन की बजाय प्रधानमंत्री ने डिजिटल भुगतान पर जोर दिया।

, प्रधानमंत्री ने देशवासियों से एक दिन के लिए पेट्रोल-डीजल का उपयोग नहीं करने की अपील भी की।

 कह सकते हैं कि ‘मन की बात’ के 30 कार्यक्रम के दौरान प्रधानमंत्री ने जो-जो कहा, देश वो कर ले तो बहुत कुछ सुधार हो सकता है।

, साधन-सम्पन्न लोग सब्सिडी छोड़ दें, हर आदमी सफाई रखे, हर घर में शौचालय बन जाए, रिश्वत लेना और देना त्याग दिया जाए, महिलाओं का सम्मान होने लगे, जाति और धर्म की राजनीति का बहिष्कार कर दिया जाए।

 गांधीजी ने इसी ‘राम राज’ की कल्पना तो की थी।

 लेकिन आजादी के इन 70 सालों में देश कहां से कहां पहुंच गया।

 विकास हुआ लेकिन भ्रष्टाचार ने भी गहरी जड़ें जमा लीं।

 जातिवाद से लेकर परिवारवाद राजनीति पर छाते गए।

 देश की राजनीति कुछ परिवारों की जागीर बन कर रह गई।

 कालेधन ने देश को दीमक की तरह खोखला कर दिया।

 प्रधानमंत्री को देश से फिर भी उम्मीदें हैं, ये सकारात्मक सोच है।

 लेकिन सवाल उठता है कि प्रधानमंत्री की बातों पर खुद उनकी पार्टी के कार्यकर्ता कितना अमल कर रहे हैं।

, कितने साधन-सम्पन्न लोगों ने सब्सिडी छोड़ी।

 पार्टी के कितने कार्यकर्ता शादी-समारोह में सीमित लोगों को बुलाते हैं।

 कितने मंत्री-सांसद ईमानदारी से जनता के काम करते हैं।

 चीन के साथ युद्ध के बाद तत्कालीन प्रधानमंत्री लाल बहादुर शास्त्री ने देशवासियों से एक समय ‘उपवास’ रखने की अपील की थी।

 पहल उन्होंने स्वयं की, देश भी उनके साथ खड़ा हो लिया।

 बेशक प्रधानमंत्री सादगी के साथ रहते होंगे।

, सफाई का ध्यान भी रखते होंगे लेकिन उनकी पार्टी के सभी लोग तो ऐसा नहीं करते।

 चाहें तो सभी कर सकते हैं।

 एक दिन बिना वाहन भी चल सकते हैं।

 अगर वे ऐसा करें तो जनता को भी लगेगा कि उन्हें भी ऐसा ही करना चाहिए।

 यह बात बिल्कुल सही है कि देश को अकेेले सरकार नहीं बदल सकती।

 देश को बदलना है तो 133 करोड़ लोगों को नागरिक होने का कर्तव्य निभाना पड़ेगा।

 ‘मन की बात’ तभी सार्थक साबित होगी जब ऊंचे पदों पर बैठे लोग भी अपनी जिम्मेदारी का अहसास करने लगेंगे।

सौजन्य- पत्रिका।

