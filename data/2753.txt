जादवपुर में लगे नारों के मायने (राष्ट्रीय सहारा)।

जवाहरलाल नेहरू विविद्यालय में 9 फरवरी को जन्मे देश द्रोही नारा विवाद और उसके बाद के घटनाक्रमों ने भारतीय राजनीति पर एक ऐसी बहस छेड़ दी है, जिसका समापन कैसे होगा किसी को नहीं मालूम।

 देश के इतने प्रतिष्ठित विविद्यालय में कश्मीर और मणिपुर की आजादी, अफजल की फांसी को अन्यायपूर्ण करार देती धारणाओं के समर्थन में उठे इन नारों और उसके बाद अगले दिन छात्र यूनियन के नेता कन्हैया का भाषण और उसके बाद पुलिस द्वारा छात्र नेता की गिरफ्तारी के बाद पूरा जेएनयू मानो उबल पड़ा।

 बड़ी-बड़ी सभाएं हुई, छात्र शिक्षक, पुराने छात्र सभी सरकार के खिलाफ उठ खड़े हुए।

 मौका ताड़ कर वाम से लेकर कांग्रेस सभी बीजेपी विरोधी शक्तियां एकजुट हो गई।

 दूसरी तरफ, बीजेपी, आरएसएस और सहयोगी संगठनों ने पूरे दमखम से राष्ट्रवादी धुरी पर मोर्चा संभाला।

, अखबार के पन्नों से लेकर टीवी के समाचार, बहसों और सोशल मीडिया में ऐसा अघोषित किस्म का युद्ध चलने लगा, कि मानों सचमुच तूफान आ गया।

 अभी जब तूफान चल ही रहा था कि ‘‘बंगाल के जेएनयू’ जादवपुर विविद्यालय ने लगभग उसी धुन और भाव के साथ उसी किस्म का जुलूस निकालकर सबको चकित कर दिया।

 बहस को इससे नया मोड़ मिला।

 अब तक यह कहा जा रहा था कि देश द्रोही नारे लगे ही नहीं थे, और जो लगे थे वे उन्होंने नहीं लगाए थे, जिन पर आरोप लगे थे।

 कम से कम कन्हैया ने तो नहीं ही लगाए थे।

 कन्हैया ने अपने देश प्रेम को स्पष्ट भी किया।

 दूसरे खेमे ने इस दौरान जेएनयू की छवि एक ऐसे विविद्यालय की बनाने की कोशिश की जहां देश विरोधी वामपंथी और नेहरूपंथी पढ़ते पढ़ाते हैं, जो अपने देश के भाव बोध से जुड़े नहीं हैं।

 अब जादवपुर के प्रतिवाद को कैसे देखा समझा जाए, यह बड़ा प्रश्न है।

जादवपुर बंगाल के अन्य विविद्यालयों की तुलना में बहुत अलग है।

 यह रेडिकल मूवमेंट का आश्रय स्थल के रूप में जाना जाता है।

 मुक्त छात्र जीवन से लेकर निर्भीक राजनीतिक कर्मिंयों की इस शरणस्थली के रूप में जादवपुर की ख्याति सत्तर के दशक से नक्सली गढ़ के रूप में उभरी है।

 हाल के वर्षो में पहले सीपीएम और फिर ममता बनर्जी के खिलाफ जिस तरह से यहां के छात्र समुदाय ने लोहा लिया उससे यह कैम्पस जेएनयू की तरह ही अलग और स्वतंत्र विश्विद्यालय के रूप में ही जाना जाता है।

 यहां देश की संप्रभुता को चुनौती देने वाले नारे क्यों लगे और इनके क्या परिणाम होंगे; यह विचारणीय प्रश्न है।

, जिस दिन नारे लगे कोलकाता के लोग सकते में आ गए।

 कुछ लोग बहुत नाराज हुए तो कुछ लोगों ने इसे जेएनयू के समर्थन में एक फासिस्ट विरोधी कदम बताया।

 लेकिन आम लोगों में इन नारों के प्रति समर्थन नहीं है।

 सरकार ने भी कोई बयान देना उचित नहीं समझा।

 कोलकाता के ही एक अन्य विविद्यालय रवींद्र भारती के विविद्यालय के छात्रों के बीच बात करते हुए, इन पंक्तियों के लेखक ने पाया कि जेएनयू में पुलिस की कार्रवाई को अनावश्यक मानने के बावजूद, ये लोग देशद्रोह को दंडनीय अपराध मानते हैं।

 एक छात्रा ने यह कहा कि कन्हैया को उमर खालिद के दाहिनी ओर खड़ा करके इस तकरीर देने की क्या जरूरत थी।

 ये लोग जादवपुर की रैली के समर्थन में नहीं दिखे।

 कोलकाता में जितनी भी जेएनयू के समर्थन में रैलियां निकलीं, वे सभी वामपंथी संगठनों द्वारा प्रायोजित थीं।

एक सवाल और उठता है कि एक कैम्पस के साथ समाज का क्या रिश्ता हो सकता है या होना चाहिए।

 जेएनयू-जादवपुर की भूमिका के महत्त्व को नकारना गलत होगा, लेकिन जब इन कैंपसों को समर्थन की जरूरत पड़ी तो ये लोग समाज की ओर नहीं अपने लोगों-जेएनयू कम्युनिटी या जादवपुर कम्युनिटी की ओर ही मुड़े।

 देश की जनता, सेना के साथ विद्यार्थी हमेशा सोचे और चले यह सम्भव नहीं।

 लेकिन देश, समाज और सरकार के विरुद्ध इतने रेडिकल तरीके से जाते हुए छात्रों ने एक अपनी तरह का क्रांति संदेश देने की कोशिश की है।

 पर यह फिर से कैम्पस की तरफ ही मुड़ती दिखाई देती है।

 जेएनयू में राष्ट्र क्या है ।

 इस विषय पर बहसें चल रही हैं।

, देखा जाए तो यह आंदोलन एक राजनैतिक आंदोलन की शक्ल अख्तियार कर चुका है।

 अगर ऐसे ही कुछ दिन और चला तो देशभक्ति की जनता की समझ और प्रबुद्ध वर्ग की क्रांतिकारी समझ के बीच अघोषित युद्ध की तरह चलेगा।

 जरूरत इस बात की है कि दोनों पक्ष इस बात को समझें कि न तो जनता देशभक्ति के एक पुरातनपंथी पाठ को स्वीकार करने के लिए तैयार होगी और न ही अतिवादी क्रांतिकारी दृष्टि को स्वीकार करेगी।

 पुलिस और सरकार द्वारा जेएनयू पर दमन चक्र की निंदा सही है, लेकिन देश और समाज के मानस में देश के प्रति जो आदर है, उसको ध्यान में रखते हुए छात्र समुदाय को भी ऐसे बर्ताव से अपने को अलग रखना पड़ेगा, जिससे देशप्रेम की भावना का अनादर होता हो।

 सोचना दोनों पक्ष को होगा।

विवाद ने तीन बड़े प्रश्न समाज के सामने खड़े किए हैं।

 पहला-समाज और किसी अकादमिक परिसर के बीच के सम्बन्ध कैसे रहें।

 दूसरा, मीडिया किस हद तक घटना के सच को दिखाते हुए छूट पाए; और, तीसरा, दल और राष्ट्र हित के बीच नेतृत्व किस तरह संतुलन बनाए।

 ये तीनों प्रश्न हमें तीन महत्त्वपूर्ण आदशरे की ओर जाने की ओर प्रेरित करते हैं।

 वे हैं-उत्तरदायित्व, संवाद और नीति।

 भारत के नेता इन तीनों के महत्त्व को धीरे-धीरे खोते दिखाई दे रहे हैं।

 क्या इस दिशा में अकादमिक जगत और युवा छात्र भी नेताओं का अनुसरण करेंगे।

 यह संकट राजनैतिक सम्वादहीनता के वातावरण के कारण गहराया है।

 बड़े दल भले ही सत्ता में न रह कर विपक्ष में हों, उनका आचरण राष्ट्रीय दल के अनुरूप नहीं हो तो शासन करना कठिन है।

, दूसरी ओर, सत्ताधारी वर्ग को भी अन्य दलों को विपक्ष की मर्यादा देनी होगी।

 यही लोकतंत्र के लिए जरूरी है।

भारत के विभिन्न इलाकों में देश के केंद्रीय नेतृत्व के प्रति जो असंतोष दिखलाई पड़ रहा है, उसका मुकाबला करने के लिए राजनैतिक नेतृत्व को अपने राष्ट्रीय दायित्व को समझना ही होगा।

 आखिर में, यह बात याद रखनी चाहिए कि एक चुनी हुई सरकार को बर्दाश्त करने की क्षमता भी होनी चाहिए।

 वाम और कांग्रेस मोदी के नेतृत्व को किसी भी हालत में स्वीकार करना नहीं चाहती।

 ऐसे में राजनीतिक प्रतिद्वंद्विता ने घृणा का रूप ले लिया है।

 अकादमिक और पत्रकारिता जगत को ऐसे समय में दायित्व का पालन करना ही होगा।

 यह नहीं हुआ तो तूफान से कश्ती निकाल कर लाने वाले उस राष्ट्रीय भाव का तिरस्कार ही हम करेंगे।

 जेएनयू से जादवपुर तक फैले इन प्रतिवादों के पक्ष और विपक्ष दोनों में से किसी को यह करने का अधिकार नहीं है।

 परिसर को समाज के हित से अलग कर देखना अनुचित है।

 देश सबसे ऊपर है।

 कम से कम इस कठिन दौर में।

,  , सौजन्य:-राष्ट्रीय सहारा  ,23.02.2016, प्रो. हितेन्द्र पटेल।

