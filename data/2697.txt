नेपाल का संकट और भारत ( अमर उजाला : Editorial)।

 =": #0000;" इसका असर भारत पर भी पड़ रहा है, क्योंकि मधेसियों का सीमा पार कर भारत आने का सिलसिला बढ़ गया है।

 ऐसे में, भारत पर इस संकट को हवा देने का आरोप कैसे लगाया जा सकता है।

, नेपाल की तराई में आर्थिक नाकेबंदी हटाने के लिए बल प्रयोग के दौरान एक भारतीय नागरिक की मौत पर प्रधानमंत्री मोदी के चिंता जताने के बाद नेपाल के प्रधानमंत्री के पी शर्मा ओली ने भारत को जिस तरह चेतावनी दी है, वह दोनों देशों के संबंधों के अविश्वास की नई तलहटी पर पहुंचने का चिंताजनक संकेत है।

 नेपाल के साथ हमारे रिश्तों को देखते हुए यह मानने का कारण नहीं कि उसकी मौजूदा अस्थिरता में भारत की कोई भूमिका हो सकती है, पर अस्थिर नेपाल में अगर भारत की भूमिका पर थोड़ा भी संदेह हो रहा हो रहा है, तो इसे दूर करने की कोशिश होनी चाहिए।

 भारत वहां पेट्रो उत्पादों की आपूर्ति करता है, पर मौजूदा अस्थिरता के कारण नेपाल में पेट्रोल-डीजल की आपूर्ति बाधित हुई है।

, इससे नेपाल की अर्थव्यवस्था मुश्किल में आ गई है, आम लोगों को रसोई गैस नहीं मिल रही, तो पुनर्निर्माण का काम भी बाधित हुआ है।

 नेपाल का आरोप है कि भारत जान-बूझकर पेट्रो उत्पादों की आपूर्ति रोककर नेपाल को सबक सिखाना चाहता है, जबकि भारत का तर्क है कि तोड़फोड़ के बीच पेट्रोल टैंकरों को भेजना संभव नहीं है।

 इस संकट का असर भारत पर भी पड़ रहा है, क्योंकि मधेसियों का सीमा पार कर भारत आने का सिलसिला बढ़ गया है।

 ऐसे में, भारत पर इस संकट को हवा देने का आरोप कैसे लगाया जा सकता है।

 उल्टे मौजूदा गतिरोध के लिए काठमांडू ही जिम्मेदार है।

, अव्वल तो संविधान में मधेसियों समेत दूसरे पिछड़े समुदायों के प्रति उसने उदासीनता का परिचय दिया और संकट का समाधान निकालने की प्रतिबद्धता भी अब तक नहीं दिखाई।

 कहा जा रहा है कि नई सरकार गठबंधन सहयोगियों को मंत्री पद बांटने में जितनी रुचि दिखा रही है, गतिरोध को खत्म करने के लिए वैसी तत्पर नहीं है।

 प्रचंड की पार्टी के अनेक नेताओं ने बाबूराम भट्टराई के साथ जाने का जो फैसला किया है, वह भी इस मामले में मधेसियों के प्रति प्रचंड की संवेदनहीनता की पोल खोलता है, जिनकी संविधान निर्माण में बड़ी भूमिका रही।

 लिहाजा भारत पर आरोप लगाने के बजाय काठमांडू को चाहिए कि वह इसके समाधान के लिए समझदारी दिखाए।

 हमारी सरकार को भी दूरदर्शिता का परिचय देना चाहिए, ताकि नेपाल के साथ हमारे विवाद का लाभ कोई तीसरा पक्ष न उठा ले।

सौजन्य :- अमर उजाला, 5.11.2015।

