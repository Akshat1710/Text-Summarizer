समाज से सबक लेने की जरूरत ( राष्ट्रीय सहारा)।

 ="AR-SA"दादरी के बिसाहड़ा-कांड के घटनाक्रम में सामने आई असहिष्णुता को जिस दायित्व बोध और शालीन व्यवहार से गांव के लोगों ने पाटने का काम किया,  ="AR-SA"उसने सिद्ध कर दिया कि भारत का मूल स्वरूप बहुलतावादी है।

 देश धर्मनिरपेक्ष है तो इसलिए क्योंकि बहुसंख्यक सनातन हिंदू समाज इस सिद्धांत में निष्ठा रखता है।

 किंतु घटना का दुर्भाग्यपूर्ण पहलू यह रहा कि जो साहित्यकार मानक सामाजिक मूल्यों का जनक माना जाता है,  ="AR-SA"उसने व्यवहार के स्तर पर कहीं न कहीं सांप्रदायिक विभाजन का ही काम किया।

,  ="AR-SA" वामपंथी बुद्विजीवियों की इस पूर्वग्रही मानसिकता का तभी खुलासा हो गया था,  ="AR-SA"जब प्रसिद्ध कन्नड़भाषी लेखक यूआर अनंतमूर्ति ने नरेंद्र मोदी के पक्ष में राजनीतिक माहौल बनते देख बयान दे डाला कि ‘‘ ="AR-SA"यदि मोदी प्रधानमंत्री बने तो वे देश छोड़ देंगे।

’  ="AR-SA"जबकि संविधान की मामूली समझ रखने वाला व्यक्ति भी जानता है कि हमारी लोकतांत्रिक व्यवस्था एकपदीय नहीं,  ="AR-SA"बहुपदीय है।

 नतीजा,  ="AR-SA"सत्ता विधायिका के साथ न्यायपालिका,  ="AR-SA"कार्यपालिका और खबरपालिका जैसे स्तंभों में विक्रेंदित है।

 राष्ट्रपति और तीन अंगों में विभाजित सेना की भी अपनी-अपनी भूमिकाएं हैं।

,  ="AR-SA" ऐसे में लोकतंत्र के प्रति आशंकित होना और यह सोचना कि देश हिंदू राष्ट्र में बदल जाएगा,  ="AR-SA"नादानी है।

बिसाहड़ा में गोमांस की अफवाह के चलते विवेककशून्य भीड़ का मोहम्मद अखलाक की हत्या करना निसंदेह बेहद अफसोसनाक था जिससे सौहार्द बिगड़ा।

 इस मामले में पहले नेताओं के संकीर्ण बयान आये और फिर वामपंथी लेखकों ने साहित्य अकादमी सम्मान लौटा विरोध शुरू कर दिया।

 हालांकि इस कड़ी में नरेंद्र दाभोलकर,  ="AR-SA"गोविंद पनसरे व एमएस कलबुर्गी जैसे बुद्धिजीवियों की हत्या के मामले भी जोड़ लिए गये ताकि कट्टरता का विस्तार दिखे।

 पंजाबी लेखिका दलीप कौर टिवाणा ने तो पद्म सम्मान भी लौटा दिया।

 दरअसल अभिव्यक्ति की स्वतंत्रता व असहमति के अधिकार के प्रति प्रगट हो रहा प्रतिरोध कहीं न कहीं देशव्यापी सांप्रदायिक सद्भाव को तनावपूर्ण बना रहा है।

 जबकि बिसाहड़ा में सद्भाव का जो वातावरण गांव के हिंदुओं ने रचा, ="AR-SA"वह भारत की,‘‘ ="AR-SA"वसुधैव कुटुंबकम’  ="AR-SA"की अवधारणा को मजबूत करता है लेकिन विडम्बना कि इसकी कहीं बड़ी र्चचा नहीं।

,  ="AR-SA"निसंदेह गांव में व्याप्त तनाव के चलते संभव नहीं था कि कोई मुसलमान तय तारीख को एक साथ अपनी दो बेटियों की शादी गांव में रहकर ही कर पाता।

 अत: बेटियों के पिता हकीम ने दूसरे सुरक्षित गांव में जाकर बेटियों की शादी का मन बना लिया था।

 लेकिन संवैधानिक मूल्यों और चेतावनियों से लगभग बेखबर बुजुर्ग ग्रामीणों को जब पता चला कि हकीम अनहोनी की आशंका से दूसरे गांव जाकर बेटियों के निकाह की तैयारी में हैं तो ग्रामीणों ने शादी का प्रबंध और बारातियों के स्वागत की जिम्मेदारी अपने ऊपर ली।

 धार्मिक भेद और अविास की खाई पट गई।

 इस भरोसे ने गांव में जो नया परिवेश रचा, उसमें बाराती ही नहीं, वधु पक्ष के लोग भी अतिथियों की तरह दिखे।

 हिंदू-मुस्लिम एकता के ऐसे उदाहरण विरल हैं।

, समरसता का यह ऐसा पाठ है, जिससे सबक लेने की जरूरत न सिर्फ राजनीतिकों को है, बल्कि उस लेखक समुदाय को भी है, जिसने सम्मान लौटाने का सिलसिला जारी रखते हुए सौहार्द की तस्वीर बदरंग सा करने का काम किया है।

सच पूछें तो मौजूदा राजनीतिक परिदृश्य में सृजनशील वामपंथियों का आक्रोश दिशाहीन दिख रहा है।

 इसकी झलक पंजाबी लेखिका दलीप कौर टिवाणा द्वारा पद्मश्री सम्मान लौटाने के संदर्भ में दिख सकती है।

 उन्होंने कहा कि वह सम्मान 1984 के सिख दंगे और मुस्लिमों पर हो रहे अत्याचार के विरोध में लौटा रही हैं।

 याद रहे, उन्हें सम्मान 2004 में कांग्रेस नेतृत्व वाली उसी संप्रग सरकार के दौरान मिला था जबकि 1984 में हुए सिख दंगों के लिए दोषी कांग्रेस मानी गई थी।

 उनके अंतर्मन में यदि वाकई सिखों के प्रति अत्याचार की थोड़ी परवाह थी तो उन्हें सम्मान कांग्रेस के कार्यकाल में लेने की जरूरत ही नहीं थी।

 यह इसलिए भी उचित होता क्योंकि पद्मश्री, पद्मभूषण और भारत रत्न ऐसे सम्मान हैं, जिनका निर्धारण सीधे-सीधे केंद्र में सत्तारूढ़ दल करता है।

 अलबत्ता साहित्य अकादमी सम्मानों का निर्धारण स्वायत्तशासी संस्था ‘‘साहित्य अकादमी’ करती है और इसके सदस्य देश के जाने-माने बहुभाषी साहित्यकार होते हैं।

, गोया धर्म की आड़ में लौटाए जा रहे सम्मानों की पृष्ठभूमि कोई मानक विचार न होते हुए, वह स्थिति है, जिसमें वामपंथी बुद्धिजीवी राजनीतिक, सांस्कृतिक, ऐतिहासिक और आर्थिक विमर्श से एक-एककर बेदखल होते जा रहे हैं।

 दरअसल कांग्रेस का कार्यकाल वामपंथी बुद्धिजीवियों की ऐसी आसान वैचारिक पल्लवन की आश्रयस्थली था, जिसमें बैठ उन्होंने न केवल गांधीवाद की समतावादी वैचारिक प्रतिबद्धता को दरकिनार किया, बल्कि देश की समूची राष्ट्रवादी चेतना को भी प्रतिक्रियावादी ठहरा दिया।

 मार्क्‍स के वर्गवादी विचार का विघटन रूस में होने के बावजूद वामपंथी साहित्य के मंचों से लाल झंडा आजादी के 65 साल तक इसलिए फहराते रहे, क्योंकि उदार कांग्रेस अपने वैचारिक दारिद्र्य का पोषण गांधीवाद से करने की बजाय वामपंथ से करती रही।

 अन्यथा, क्या वजह रही कि यही वामपंथी नंदीग्राम और सिंगूर में किसान-मजदूरों का दमन देखते रहे, लेकिन प्रतिरोध का स्वर नहीं उभरा, क्योंकि पश्चिम बंगाल में मार्क्‍सवादी सरकार थी।

, पश्चिम बंगाल से बांग्लादेश मूल की लेखिका तसलीमा नसरीन के निर्वासन पर भी वामपंथी बौद्धिक मौन ही रहे।

 कश्मीर से मुस्लिम अतिवादियों ने करीब चार लाख हिंदू, बौद्ध और सिखों को खदेड़ दिया लेकिन वामपंथियों ने पुनर्वास की बात छोड़िए, इस विस्थापन की निंदा तक नहीं की।

 बहरहाल, संवेदना के प्रतीक माने जाने वाले कुछ साहित्यकार धर्म की ओट में राजनीतिकों जैसा व्यवहार अपना रहे हैं तो इस प्रतिक्रिया से साफ है कि वे समाज में बंधुत्व जैसा सौहार्द पैदा करने की बजाय, बेजा असहमति का गुबार निकाल रहे हैं।

, लगता है विचार के पक्ष में गुबार निकालकर कतिपय लेखकों ने वही किया है,जो चंद लोग देश की राष्ट्रीयता और नागरिकता को धर्म के नाम पर परिभाषित व विभाजित करते रहे हैं।

 बावजूद सफल नहीं हुए, क्योंकि बिसाहड़ा की तरह देश में बहुत से मानवतावादी समूह हैं,जो सृजनशीलता से तो नहीं जुड़े, लेकिन मानवाधिकारों का हनन क्या होता है, इस पाठ को सम्मान लौटाने वालों से ज्यादा जानते-समझते हैं।

 इंसानियत का यह सबक सीखना हो तो दिल्ली से दादरी स्थित बिसाहड़ा ज्यादा दूर नहीं है।

, सैजन्य:- राष्ट्रीय सहारा,15.10.2015, प्रमोद भार्गव।

