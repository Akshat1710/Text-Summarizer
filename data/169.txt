दीर्घकाल में नोटबंदी के फायदे अनेक (बिजनेस स्टैंडर्ड)।

 =": #0000;"नोटबंदी के कारण आर्थिक गतिविधियों में जो धीमापन आया है वह एक साल बरकरार रह सकता है।

 परंतु इसके बाद उच्च कर राजस्व समेत जो लाभ सामने आएंगे वे कहीं अधिक स्थायी होंगे।

 बता रहे हैं जैमिनी भगवती।

होमर की ओडिसी में प्रमुख पात्र ऑडिसियस को सिला और कैरिब्डिस नामक दो समुद्री शैतानों के बीच जूझना पड़ा था।

 कथा के मुताबिक ऑडिसियस ने कैरिब्डिस से दूरी बनाई क्योंकि वह एक समुद्री तूफान थी जिसकी चपेट में आने पर उसके जहाज का डूबना तय था।

 उसने स्किला के निकट से गुजरना ठीक समझा और उसे बस कुछ ही लोगों की जान गंवानी पड़ी।

 नोटबंदी के बाद केंद्र सरकार को ऑडिसियस जैसा महसूस हो रहा होगा।

 वह सोच रही होगी कैसे इस प्रक्रिया से अधिक से अधिक लाभ हासिल किए जाएं और राजनीतिक नुकसान को न्यूनतम किया जाए।

, देश के असंगठित क्षेत्र के कई कर्मचारी इन दिनों नकदी की किल्लत से परेशान हैं।

 माना जा रहा है कि अगली दो तिमाहियों तक नकद मेहनताना लेकर काम करने वाले श्रमिकों के लिए रोजगार के अवसर लगातार सिमटते जाएंगे।

 चूंकि इसके चलते जनता बहुत बड़े पैमाने पर असंतुष्टï हो सकती है इसलिए कहा जा सकता है कि विमुद्रीकरण या नोटबंदी सरकार के लिए शेर की सवारी का काम बन गया है।

, एक पुरानी कहावत है कि नाइजर की एक युवती ने शेर पर सवारी की और मुस्कराती हुई गई।

 जब वे वापस आए तो युवती शेर के पेट में समा चुकी थी और शेर मुस्करा रहा था।

अगर नोटबंदी का प्रमुख लक्ष्य नकदी रहित लेनदेन को बढ़ावा देना था तो क्या इसकी बदौलत रोजगार और वृद्घि को जो झटका लगा है उसे किसी भी तरह सही ठहराया जा सकता है।

 नोटबंदी अकेले कर वंचना, नकली नकदी छापने या आतंकवाद को फंडिंग मुहैया कराने जैसी समस्याओं को हल नहीं कर सकता।

, बहरहाल सरकार के इस अचानक उठाए गए कदम ने उन लोगों को जरूर परेशान कर दिया जिन्होंने अवैध रूप से भारी नकदी जमा कर रखी थी।

 अगर उचित और व्यवस्थित ढंग से कदम उठाए गए तो करवंचना की लागत तो बढ़ेगी ही साथ ही अचल संपत्ति, सोना-चांदी में निवेश और विदेशों में धन जमा करने जैसे काम भी कठिन हो जाएंगे।

 नोटबंदी से भविष्य की वित्तीय गड़बडिय़ां कम करने में भी मदद मिलेगी, बशर्ते कि भारी भरकम राशि जमा करने वालों के कर रिटर्न की सख्ती से जांच हो।

, इसके अलावा कर विभाग, पुलिस, प्रशासन और बैंक के लोगों को भी इस बात की ताकीद की जानी चाहिए कि वे असंगत रूप से भारी भरकम जमा के बारे में पूरी जानकारी मुहैया कराएं।

 कुलमिलाकर अगर नोटबंदी के कारण होने वाले संपाश्र्विक नुकसान को देखा जाए तो सरकार को कर वंचना के मामलों से निपटने में पूरा धैर्य और स्थिरता बरतनी होगी।

 क्योंकि उसके आधार पर ही यह अनुमान लगाया जाएगा कि सरकार की तैयारी किस प्रकार की है।

 सबसे पहले सरकार को अगले पांच साल में 100 रुपये से अधिक मूल्य वर्ग के नोटों को बंद कर देना चाहिए।

, ऐसा करने से 100 के नोट बड़ी संख्या में छापने का अवसर मिल जाएगा।

 इस बीच देश भर में इंटरनेट संचार बेहतर हो सकता है और प्वाइंट ऑफ सेल मशीनें बांटी जा सकती हैं।

 इतना ही नहीं सस्ते ऐंड्रॉयड फोन की मदद से नकदी रहित लेनदेन को बढ़ावा दिया जा सकता है।

 दो साल की अवधि के बाद यह अनिवार्य कर दिया जाना चाहिए कि 25,000 रुपये से अधिक का कोई भी लेनदेन नकदी में न हो।

 वहीं 50,000 रुपये से अधिक की हर खरीद के लिए पैन नंबर का रिकॉर्ड रखना चाहिए।

 अगर एक ही विक्रेता और खरीदार के बीच कई लेनदेन हों और कुल योग 25,000 रुपये या 50,000 रुपये से अधिक हो ऐसा भुगतान इलेक्ट्रॉनिक माध्यम से किया जाना और पैन कार्ड संख्या अनिवार्य की जानी चाहिए।

, अगर सत्ता धारी दल और उसके सदस्यों को अपने घर से इसकी शुरुआत करनी चाहिए।

 उन्हें अपना दान बैंक खातों में जमा करना चाहिए और उनका स्वतंत्र अंकेक्षण कराना चाहिए।

 इसके अलावा भाजपा को इसे सूचना का अधिकार अधिनियम के दायरे में लाने पर भी विचार करना चाहिए और उच्च कृषि आय पर कर लागू करना चाहिए।

 कंपनी मामलों के मंत्रालय ने कहा है कि वाणिज्यिक बैंकों और गैर बैंकिंग वित्तीय कंपनियों को चाहिए कि वे आरबीआई के साथ मिलकर काम करें ताकि उन खातों को चिह्निïत किया जा सके जिनकी मदद से बेनामी धन इधर-उधर किया गया है।

 भारत इस मामले में विशिष्टï है कि मुख्यधारा की निफ्टी में सूचीबद्घ कंपनियां भी करवंचना के उद्देश्य से एनबीएफसी की स्थापना करती हैं।

 हर कोई जानता है कि कई एनबीएफसी का जटिल स्वामित्व ढांचा करवंचना के उद्देश्य से ही तैयार किया जाता है।

, अब तक तो ऐसा लग रहा है कि आरबीआई नोटबंदी के कारण उपजी परिस्थितियों में खुद कठिनाई महसूस कर रहा है।

 नकदी की तंगी ने जो मंदी पैदा की है उसका असर आने वाले पूरे एक साल तक रह सकता है।

 निजी विश्लेषकों का कहना है कि अगले एक साल के दौरान मुद्रास्फीति में गिरावट आएगी और आर्थिक गतिविधियों में दो फीसदी की गिरावट आएगी।

 यह धारणा भी बनी कि आरबीआई दरों में कटौती करेगा।

 अगर भारतीय परिसंपत्तियों पर पर्याप्त रिटर्न नहीं मिलता है तो विदेशी पूंजी देश से बाहर भी जा सकती है।

, जो विश्लेषक कह रहे थे कि रीपो दर में महज 25 आधार अंकों की कटौती होगी उनको अपनी राय पर दोबारा विचार करना होगा।

 ऐसा लगता है कि वे केवल मुद्रास्फीति पर ही केंद्रित हैं।

 हालांकि फिलहाल रुपया अमेरिकी डॉलर के मुकाबले कम से कम 10 प्रतिशत अधिमूल्यित है।

 इसमें धीमी गिरावट आने देनी चाहिए।

 अगर रुपये की विनिमय दर में तेज गिरावट आई तो सही नहीं होगा।

 कुलमिलाकर आरबीआई ने हाल में रीपो दर में कोई बदलाव न लाने का जो निर्णय लिया वह सही था।

, मैंने अपने पिछले आलेख में सुझाव दिया था कि सरकार का प्राथमिक लक्ष्य होना चाहिए नकद लेनदेन में कमी।

 अगर ऐसा किया जा सका तो देश की अर्थव्यवस्था कर निगरानी में आएगी।

 आार्थिक गतिविधियों में मौजूदा मंदी के लिए नकदी की कमी जिम्मेदार है और जब तक नकदी की स्थिति बहाल नहीं होती है यह कमी बनी रहेगी।

 परंतु उच्च कर संग्रह और सार्वजनिक और निजी जीवन में बेहतर सत्यनिष्ठïा के लाभ भी होंगे।

 जहां तक भूमिगत अर्थव्यवस्था की बात है तो अधिकाधिक भारतीय कर व्यवस्था में शामिल होंगे तो स्थिति में सुधार होगा।

– जैमिनी भगवती।

सौजन्य – बिजनेस स्टैंडर्ड।

