युवाओं के लिए (दैनिक जागरण)।

हिमाचल में नशीले पदार्थों की बरामदगी नई बात नहीं है।

 हर रोज कहीं न कहीं से चरस या अन्य नशीले पदार्थो के साथ लोग गिरफ्तार हो रहे हैं।

 ऐसे मामलों में लगातार वृद्धि होने से साफ है कि ऐसा करने वाले न कानून की फिक्र कर रहे हैं और न ही सजा की।

 सराहनीय पक्ष यह है कि ऐसे लोग लगातार पकड़े जा रहे हैं और समाज के दुश्मनों को साफ संकेत मिलने लगा है कि दूसरों का बुरा करने वाले अब बख्शे नहीं जाएंगे।

 चिंताजनक है कि लोग गलत व छोटे रास्ते में सुख की तलाश कर रहे हैं।

 वे उन रास्तों से अपनी जरूरतें पूरी करना चाहते हैं, जिसकी मंजिल जेल की कोठरी ही हो सकती है।

 कांगड़ा जिले में नशा माफिया के खिलाफ चलाया पुलिस के अभियान का ही नतीजा है कि सैकड़ों लोग पुलिस की गिरफ्त में आए हैं।

 चंबा, मंडी और कुल्लू जिलों में भी नशे के खिलाफ पुलिस ने पिछले कुछ समय से बड़ी कामयाबी हासिल की है।

 नशा तस्करी के बढ़ते मामलों से साबित होता है कि नशा माफिया समाज में कितनी गहरी जड़ें जमा चुका है।

 हिमाचल में बड़ी संख्या में लोग नशे के कारोबार में जुड़े हैं।

 इनमें से कई दूसरों तक नशीले पदार्थ पहुंचाने में लगे हैं तो कई अपनी जरूरतें पूरी करने में जुटे हैं।

 जरूरत है कि प्रदेश के सभी जिलों में नशे के खिलाफ अभियान चले और इस धंधे में लिप्त छोटी से बड़ी मछलियों को सलाखों के पीछे पहुंचाया जाए।

 प्रदेश में नशा तस्करी पर प्रदेश उच्च न्यायालय ने भी पुलिस को निर्देश दे चुका है कि तस्करी के मुख्य स्नोत का पता करें ताकि बड़ी मछलियों पर कानूनी शिकंजा कसा जा सके।

 सिर्फ कूरियरों पर कार्रवाई से बात नहीं बनने वाली, बड़ी मछलियों को भी बेनकाब करना होगा।

 नशा माफिया पर शिकंजा कसेगा तो भावी पीढ़ी पथभ्रष्ट होने से भी बचेगी।

 थोड़े से पैसे के लिए दूसरों की जिंदगी से खिलवाड़ करने वालों को सजा दिलाने का जितना दायित्व पुलिस का है, उतना ही आम लोगों का।

 पुलिस के प्रयास सराहनीय हैं और जरूरत है कि लोग भी इसमें सहभागी बनें।

 कोई भी संदिग्ध गतिविधि दिखने पर संकोच न करें व पुलिस को तुरंत सूचना दें।

 प्रदेश में बड़ी संख्या में युवा में युवा नशे के मकडज़ाल में उलङो हैं।

 इसके लिए सिर्फ युवाओं को ही जिम्मेदार नहीं ठहराया जा सकता बल्कि उनके परिजन व शिक्षक भी उतने ही जिम्मेदार हैं।

 अगर बच्चे को शुरू से ही ऐसे संस्कार दिए जाएं कि वह बुराई से दूर रहे तो कभी वह गलत राह पर नहीं चलेगा।

 हिमाचल में संसाधनों की कमी नहीं है, जरूरत है उनके दोहन की।

 नशे में लिप्त लोगों को कानून के दायरे में सजा मिलनी ही चाहिए।

 साथ ही उन्हें सुधरने का मौका देकर समाज की मुख्यधारा में जोडऩे की भी पहल करनी होगी।

 स्थानीय संपादकीय : हिमाचल प्रदेश , सौजन्य – दैनिक जागरण, 16-12-2016।

