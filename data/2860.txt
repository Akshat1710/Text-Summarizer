इतनी भी नाउम्मीदी नहीं (अमर उजाला)।

यह मोदी सरकार की पाकिस्तान नीति की विफलता है कि इस्लामाबाद के साथ रिश्तों में कठोरता दिखाने की डेढ़ साल की कोशिशों के बाद नई दिल्ली लचीलेपन के पुराने फॉर्मूले में लौट आई है, जिसमें वह पाकिस्तान के साथ संवाद जारी रखने और उसका रवैया बदलने की कोशिश कर रही है।

 बुधवार को इस्लामाबाद में विदेश मंत्री सुषमा स्वराज की पाकिस्तानी प्रधानमंत्री के विदेश मामलों के सलाहकार सरताज अजीज से मुलाकात के बाद जो साझा घोषणापत्र जारी हुआ है, वह उफा समझौते से अलग नहीं है।

 यह घोषणापत्र दोनों पक्षों द्वारा आतंकवाद को खत्म करने के लिए सहयोग करने और इस प्रतिबद्धता को क्रियान्वित करने के लिए राष्ट्रीय सुरक्षा सलाहकार स्तर की बातचीत करने की बात करता है।

 जहां उफा समझौता सभी मुद्दों पर विमर्श की बात करता था, वहीं नया साझा घोषणापत्र रेखांकित करता है कि दोनों पक्ष शांति और सुरक्षा, विश्वास बढ़ाने वाले कदमों, जम्मू-कश्मीर, सियाचिन, सर क्रीक, वुलर बांधतुलबुल नौवहन परियोजना, आर्थिक और व्यावसायिक सहयोग, आतंकवाद से मुकबला, नशे के व्यापार पर नियंत्रण, मानवीय मुद्दे, दोनों ओर के लोगों के बीच संपर्क और धार्मिक पर्यटन पर बातें करेंगे।

 यह साझा घोषणापत्र उस समग्र संवाद प्रक्रिया से अलग नहीं है, जिसके तहत दोनों देश 1997 से ही बात कर रहे हैं; इस बार फर्क यह है कि इसे ′व्यापक द्विपक्षीय संवाद′ नाम दिया गया है।

 पर मुश्किल यह है कि वह समग्र संवाद बहुत पहले अपनी प्रतिबद्धता खो चुका है।

 जब 1994-97 में इसकी शुरुआत की गई, तब भरोसा था कि सियाचिन, वुलर बांध और सर क्रीक जैसी समस्याओं का समाधान हो जाने पर दोनों देश कश्मीर और आतंकवाद जैसी समस्याओं का हल ढूंढ लेंगे।

, 1989-92 के दौरान भारत और पाकिस्तान मिलकर सियाचिन मुद्दे का समाधान करने को तैयार थे।

 लेकिन 1999 में कारगिल में युद्ध के दौरान पाकिस्तान द्वारा नियंत्रण रेखा को अस्पष्ट बताए जाने पर इस समझौते का कोई औचित्य ही नहीं रह गया।

 भारतीय सेना ने सियाचिन समझौते को स्वीकार करने में हिचक महसूस की, क्योंकि उसे स्वीकारने का मतलब उन इलाके से पीछे हटना था, जिसकी सुरक्षा उसने अब तक बेहद साहस के साथ की थी।

, सर क्रीक समझौते का भी करीब-करीब समाधान हो चुका था।

 इस मुद्दे को हल करने की प्रक्रिया में भारत को अस्सी-नब्बे वर्ग किलोमीटर जमीन से हाथ धोना पड़ता।

 यह भारत को स्वीकार्य था, लेकिन पाकिस्तान एक साझा सीमारेखा के लिए, वह सीमारेखा, जहां सर क्रीक अरब सागर में मिल जाती है, तैयार नहीं था।

 नतीजा यह है कि भारत-पाकिस्तान की जलसीमा का अभी तक रेखांकन नहीं हुआ है, जिसके कारण हर साल दोनों ओर सैकड़ों मछुआरों की गिरफ्तारी होती है।

 इससे दोनों देशों में से कोई इस क्षेत्र में तेल की खोज का काम भी शुरू नहीं कर पाया है।

 दिसंबर, 2012 में गुजरात के तत्कालीन मुख्यमंत्री नरेंद्र मोदी ने तब के प्रधानमंत्री मनमोहन सिंह को पत्र लिखकर कहा था कि यूपीए सरकार को सर क्रीक पाकिस्तान को नहीं सौंप देना चाहिए।

 गुजरात में विधानसभा चुनाव से पहले मोदी की वह चिट्ठी चुनावी राजनीति का हिस्सा थी, लेकिन इससे प्रधानमंत्री मोदी की भी अब यह जिम्मेदारी बनती है कि वह सर क्रीक मसले के हल की दिशा में बढ़ें।

, पर छोटे मसलों को हल कर बड़े मसलों की तरफ मुखातिब होने का पहले का फॉर्मूला अब काम नहीं करेगा।

 इसकी वजह 2008 में हुआ मुंबई पर आतंकवादी हमला है।

 इससे भारत में यह समझ विकसित हुई है कि जब तक पाकिस्तान प्रायोजित आतंकवाद पर अंकुश नहीं लगेगा, तब तक इस्लामाबाद से बातचीत जारी रखने का मतलब नहीं है।

 नतीजतन जम्मू-कश्मीर मुद्दे के समाधान की भी जरूरत महसूस हुई है, जिसके नाम पर पाकिस्तान द्वारा छद्म युद्ध छेड़ने का वहां का आम नागरिक समर्थन करता है।

, भारत और पाकिस्तान के बीच कई बार सहमतियां बनी हैं।

 सुषमा स्वराज और सरताज अजीज ने जिस साझा घोषणापत्र को अंतिम रूप दिया, वह इससे पहले की ऐसी कई सहमतियों का ही ताजा संस्करण है।

 लोग शायद भूल गए होंगे कि दोनों देशों ने 2006 में आतंकवाद के खिलाफ साझा कोशिश की शुरुआत की थी।

 नशीली दवाओं की तस्करी रोकने के लिए कई बार साझा गश्त भी की गई।

, जो लोग पाकिस्तान के अचानक बदलने की उम्मीद करते हैं, वे नहीं समझते कि वास्तविक दौर पर दुनिया कैसे चलती है।

 समाज को बदलने के लिए धैर्य और लगातार कोशिश की जरूरत पड़ती है।

 इसके संकेत हैं कि पाकिस्तान में बदलाव की शुरुआत हो चुकी है।

 वजीरिस्तान में घरेलू आतंकवाद और कराची के अपराधी गिरोहों के खिलाफ जंग इसके सुबूत हैं।

 यह सच है कि लश्कर-ए-तैयबा या हक्कानी नेटवर्क के खिलाफ जब पाकिस्तान कदम उठाएगा, तभी उस पर यकीन होगा, पर ऐसा कदम एकाएक नहीं उठेगा।

 विगत अक्तूबर में नवाज शरीफ जब अमेरिका गए थे, तब जारी साझा घोषणापत्र में पाकिस्तान ने पहली बार संयुक्त राष्ट्र द्वारा घोषित आतंकवादियों और आतंकी समूहों के खिलाफ कार्रवाई करने की प्रतिबद्धता जताई।

, विगत नवंबर में पाकिस्तान के मीडिया नियंत्रक समूह ने जमात-उद-दावा और फलाह-ए-इंसानियत जैसे समूहों के मीडिया कवरेज पर प्रतिबंध लगा दिया।

 ये छोटे-छोटे कदम हैं, पर इससे शुरुआत का संकेत तो मिलता ही है।

 ताजा साझा घोषणापत्र पढ़ने से भी समझ में आता है कि पाकिस्तान आतंकवाद की गंभीरता को समझ रहा है।

 सुषमा की पाकिस्तान यात्रा ने संभावनाओं की जो खिड़की खोली है, वह अगले साल भारत में होने वाले द हार्ट ऑफ एशिया सम्मेलन की सफलता की कहानी बनेगी।

 यह भारत-पाक रिश्ते के लिहाज से महत्वपूर्ण है, क्योंकि काबुल में इस्लामाबाद की महत्वाकांक्षाओं और भारत के खिलाफ उसके छायायुद्ध में संबंध है।

 दोनों देशों के बीच यह समझदारी अगले साल में दक्षेस के सफल होने की भी उम्मीद बनेगी।

,  ।

सौजन्य :- अमर उजाला ,11.12.2015,मनोज जोशी (ऑब्जर्वर रिसर्च फाउंडेशन, नई दिल्ली के प्रतिष्ठित फैलो हैं)।

