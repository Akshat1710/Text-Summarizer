संविधान पर बहस ही पर्याप्त नहीं   (दैनिक भास्कर )।

पेरिस मेंजलवायु परिवर्तन के नतीजों से निपटने के उपायों पर राष्ट्राध्यक्षों की शिखर बैठक चल रही है।

 देश के पर्यावरण मंत्री, विशेषज्ञ अपनी स्थिति उपस्थिति को मजबूती से रखने के साथ वहां जारी बहस में देश के हित का पहलू ही प्राथमिकता से रख रहे हैं।

 पिछले 23 वर्षों से लगातार चल रहीं ये अंतरराष्ट्रीय बैठकें वैसे तो किसी महत्वपूर्ण निर्णयों तक तो नहीं पहुंचीं पर हां, इन बैठकों से यह तो साफ पता चलता है कि पर्यावरण जलवायु परिवर्तन दुनिया के गंभीर विषयों में जरूर शामिल है।

 असल में गत दशकों में जिस तरह से पर्यावरण के हालात बिगड़े हंै, उसने कम से कम दुनिया में विकास के नीतिकारों को आईना दिखा दिया है।

 सारी दुनिया किसी किसी रूप में आज बिगड़ते पर्यावरण जलवायु परिवर्तन से परेशान है।

 अब ये तो प्रकृति है, जो ऊंच-नीच नहीं देखती और ही यह देखती कि किसने बनाया और बिगाड़ा है।

 यह तो आज मोेटे तौर पर मनुष्य समाज को उनकी करतूतों की सजा तय कर रही है।

, असल में पर्यावरण के बिगड़ते हालातोें की खबर पिछले दो दशकों से लगातार किसी किसी रूप में हमारे सामने आती रही है।

 शीतोष्ण परिस्थितियों वाले पश्चिमी देशों में पहले इसका असर सामने आया।

 इंग्लैंड और यूरोप के अन्य देशों में पंखे और एसी इसी के संकेत थे।

 ऐसी ही खबरें सारी दुनिया से आनी शुरू होे गई हैं।

 हर भौगोलिक क्षेत्र के ग्लेशियरों के हालातों की ताजा रपट पूरी तरह डराने वाली है।

 अपने ही देश में देखिए, नवंबर में तमिलनाडु की बाढ़ (चेन्नई तो अब भी इस आसमानी संकट से जूझ ही रहा है) और 2013 के जून में उत्तराखंड की बाढ़ से हुई त्रासदी इसी ओर इशारा करती है।

 सच तो यह कि इन सब खबरों से हम अब भी ज्यादा विचलित नहीं दिखाई देते हैं।

 अंतरराष्ट्रीय स्तर पर बहस में भागीदारी कर हम अपने देश की पैरवी जरूर करके आएंगे कि हम ज्यादा बड़े दोषी नहीं हैं और हमारा विकास और उद्योगों की छूट पर पूरा अधिकार है।

, पेरिस में कई महत्वपूर्ण मुद्‌दों पर बातचीत चल रही है।

 यह किसी नतीजे पर पहंुचे या पहुंचे पर एक बात तय है कि इन खोखली बातों से हम पृथ्वी को नहीं बचा पाएंगे।

 इस सम्मेलन में बड़ा झगड़ा विकसित और विकासशील देशों का है।

 बढ़ते औद्योगीकरण पर अंकुश लगाने की बात वे देश करेंगे, जिन्होंने अपना हिस्सा पूरा पा लिया है।

 विकसित देश तेजी से बढ़ती भारत और चीन की औद्योगिक अर्थव्यवस्था पर चिंतित हैं।

 उनका मानना है कि इन देशों को औद्योगिक विकास पर सीमा-रेखा तय कर लेनी चाहिए।

 अगर ऐसा हुआ तो कई विकासशील देश अपने हिस्से के विकास से वंचित रह जाएंगे।

 सम्मेलन में अंतरराष्ट्रीय पर्यावरण संरक्षण के कानूनों पर भी चर्चा हो रही है और सभी को इसमें बांधने की कोशिश है।

 एक उद्‌देश्य पर्यावरण संरक्षण के लिए फंड जुटाना भी है और इस पर भी चर्चा हो रही है कि विकसित विकासशील देशांे केे बीच आर्थिक मदद की रूप-रेखा क्या हो।

 वनों की स्थिति, भूमि उपयोग और समानता पर भी बातचीत होगी, इस सम्मेलन से बहुत अपेक्षाएं पूरी होंगी, ऐसा तो दिखाई नहीं देता पर चलिए यह सिर फुटव्वल कुछ तो काम आएगी।

 पर सबसे बड़ा प्रश्न यह है कि हम बिगड़ते पर्यावरण के प्रति अंतरराष्ट्रीय गोष्ठियां तो जरूर कर लेते हैं पर अपने-अपने घरांे में झांकने की कोशिश नहीं कर रहेेे हैं।

 यूनीसेफ की एक रिपोर्ट के अनुसार दुनिया में 69 करोड़ बच्चे जलवायु परिवर्तन से सीधे प्रभावित हंै और 53 करोड़ बच्चों को भीषण बाढ़ तूफान से जूझना पड़ रहा है।

 और इसी तरह अगर जलवायु-परिवर्तन का कोई बड़ा असर है तो वह सीधे गांव तथा किसानों पर ही है, क्यांेकि जलवायु परिवर्तन की विषमताओं को झेलने के लिए शहरों में सुविधाएं रहती हैं।

 अब ज्यादा ठंड होगी तो हीटर चलेगा और गर्मी में एसी।

 पानी की किल्लत होगी तो जल वितरण विभाग हाजिर हैै।

 वैसे शहरों की जो भी आवश्यकता होती है उसके लिए संसाधन जुटा लिए जाते हंै।

 अंततः बोझ पड़ेगा तो गांवों के प्राकृतिक संसााधनों पर।

 एक बात को अस्वीकार नहीं किया ज सकता कि जबसेे शहरीकरण अनावश्यक सुविधाओं की शुरुआत हुई तब से ही प्रकृति ने तेवर बदले हैं।

 पहले प्राकृतिक संसाधनों के सीमित उपयोग तक ही बात रहती थी।

 अब असीमित उपयोग ने कई तरह के संकट खड़े कर दिए हैं।

 हमने सुविधाओं को ही विकास का पर्याय बना दिया और प्रकृति जिसकी कृपा से यह सब संभव हो सका उसके हालातों की चिंता नहीं की।

, सारी दुनिया यह तो मानती ही है कि जो कुछ भी बिगड़ रहा है, वह सब आज की विकास शैली का ही परिणाम है, लेकिन अपनी सुविधाओं पर अंकुश लगाने वाले किसी भी उपाय को अपनाने को तैयार नहीं है।

 दुनिया के बड़े शहर और लोग पूरी तरह सुविधाओं के चंगुल में हैं।

 वे चाहते हैं कि उनकी जीवन शैली में तो परिवर्तन आए पर शेष दुनिया ज्यादा महत्वाकांक्षी हो ताकि पयार्वरण संरक्षण की जिम्मेदारी भी निभ सके।

 और ये काम पिछड़े अविकसित देश और समाज बेहतर तरीके से कर सकते हैं, क्योंकि वहां अभी भी हवा, मिट्‌टी, जंगल और पानी बचा है और अगर इन्होंने भी औद्याेगिक विकास की जिद पकड़ ली तो उनका जीवन दूभर हो जाएगा।

 सच तो यह है कि पेरिस का सम्मेलन इन्हीं बातों के इर्द-गिर्द केंद्रित है।

 सारी खींचा-तानी इन्हीं बातांे को लेकर है कि किसको क्या नहीं करना है।

 मतलब विकासशील देशों को अपने विकास मंे संयम लाना होगा तो विकसित देशों से मुआवजे के तौर पर भरपाई की मांगें हैं।

 बातचीत किसी भी निर्णय पर पहुंचे पर कुछ सवाल फिर भी अनुत्तरित रहंेगे।

, बात देशों के मौजूदा राष्ट्रीय विकास की ही नहीं है और ही आने वाले समय में विकासशील देशों की महत्वाकांक्षाओं की, बल्कि उस चर्चित नारे की है, जिसमें पूरी पृथ्वी को एक गांव की संज्ञा दी गई है।

 ग्लोबल विलेज की कल्पना बहुत अच्छी टिप्पणी हो सकती है पर इसमें सार्थकता दूर-दूर तक नहीं है, क्योंकि इन सारी अंतरराष्ट्रीय चर्चाओं तकरारों में अगर कुछ छूट जाता है तो वे दुनिया के गांव ही हैं, जिन पर बहस केंद्रित होनी चाहिए।

 आज दुनिया के पर्यावरण को किसी ने बचा रखा है तो वे गांव ही हैं।

 नदियां, जंगल, मिट्‌टी अब गांवों से ही जुड़ी हंै और इन सबका उत्पाद-भोजन गांवों की ही देन है।

 यह सब मिलकर किसी भी परिस्थिति को संतुलित कर देती हैं।

 दुनिया अगर बची है तो इन्हीं के प्रताप से, इसलिए अगर पृथ्वी को बचाना है तो पर्यावरण के हर सवाल का जवाब गांवों से ही मिलेगा, जो आज भी देशों को पाल रहे हैं और भविष्य में भी पालेंगे,  ।

सौजन्य :-दैनिक भास्कर 3.12.2015,अनिल जोशी (हिमालयमें पिछले 30 वर्ष से पर्यावरण संरक्षण में लगे पर्यावरणविद)।

