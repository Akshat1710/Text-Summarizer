सैनिकों की जिंदगी की कीमत (अमर उजाला)।

कुछ चीजें ऐसी हैं, जो भारत सरकार की पहचान बन चुकी हैं।

 अब कुछेक सरकारी फैसलों को ही देखिए।

 ऐसे फैसले लेते वक्त बिल्कुल ध्यान नहीं दिया जाता कि क्या उनको अमल में लाने के लिए जरूरी वित्तीय संसाधन उपलब्‍ध हैं।

 फिर चाहे वह राष्ट्रीय सुरक्षा से जुड़ा कोई अहम नैतिक फैसला ही क्यों न हो।

 दरअसल, भारत में किसी फैसले को शंकाओं के मकड़जाल में फंसाकर विलंबित कराने की गुंजाइश हमेशा ही बनी रहती है।

 सोचने वाली बात है कि अपने सैनिकों के लिए बुलेटप्रूफ जैकेट खरीदने के लिए किसी सरकार को कितना वक्त लग सकता है।

 कुछ हफ्ते, या फिर बुरी से बुरी हालत में कुछ महीने।

 मगर, अपनी जान को जोखिम में डालने वाले सैनिको के लिए बुलेटप्रूफ जैकेट खरीदने का फैसला करने में भारत सरकार को दशक भर से ज्यादा का समय लग चुका है।

 अपने देश की सुस्त व्यवस्‍था को समझने के लिए यहां विराजमान अनिश्चय की बुलेटप्रूफ संस्कृति की पूरी कहानी को समझना होगा।

, अप्रैल, 2003 : राष्ट्रीय सुरक्षा पर स्‍थायी समिति को यह जानकारी मिली कि सैन्य बलों के लिए 3,53,765 बुलेटप्रूफ जैकेटों की जरूरत है, जबकि उनके पास उस वक्त केवल 1,24,640 जैकेट थीं।

दिसंबर, 2003 : सांसद आरएमआर सिरीगी रेड्डी के सवाल के जवाब में सरकार ने आश्वासन दिया कि एक लाख जैकेटों की खरीद की प्रक्रिया जारी है।

24 मार्च, 2004 : 3,53,765 जैकेटों की खरीद का रास्ता साफ हुआ, मगर बात आगे बढ़ती नहीं दिखी।

29 अगस्त, 2004 : सांसद पी के माहेश्वरी के सवाल के जवाब में सरकार ने बताया कि एक लाख जैकेटों की खरीद प्रक्रिया जारी है, जबकि अप्रैल 2004 में 26,774 जैकेटों के खरीद के लिए अनुबंध पर हस्ताक्षर भी किए जा चुके हैं।

, अक्टूबर, 2009 : रक्षा उपार्जन परिषद ने 3,53,765 जैकेटों की खरीद को अनुमति दी, जिनमें से 1,86,168 जैकेटों की खरीद 11वीं सैन्य योजना के दौरान होनी थी।

मार्च, 2010 : सांसद प्रकाश जावड़ेकर के सवाल के जवाब में सरकार ने बताया कि जैकेटों की खरीद की प्रक्रिया जारी है, और जरूरत के आधार पर इसे पूरा किया जा रहा है।

दिसंबर, 2010 : मंत्रालय ने स्‍थायी समिति को बताया कि खरीद प्रक्रिया जारी है।

, सितंबर, 2011 : सांसद एन सी स्वामी को सरकार ने बताया कि नियमों के मुताबिक आसानी से उपयोग में आने वाली हल्की जैकेटों को खरीदने की प्रक्रिया जारी है।

अगस्त, 2012 : सरकार ने सांसद सुप्रिया सुले को बताया कि संचालन संबंधी जरूरतों को देखते हुए फिलहाल जो जैकेटे हैं, वे पर्याप्‍त हैं।

 हालांकि रक्षा खरीद एक लंबी चलने वाली प्रक्रिया है।

, मई, 2013 : सांसद अब्दुल रहमान को सरकार ने जवाब दिया कि 1,86,138 जैकेटों की आपूर्ति के लिए प्रस्ताव आमंत्रित किए गए हैं और पिछले तीन वर्ष में एक भी बुलेट प्रूफ जैकेट की खरीद नहीं हुई है।

, जनवरी, 2014 : डाइरेक्टर जनरल (उपार्जन) ने 1,86,138 जैकेटों की खरीद को मंजूरी दी।

फरवरी, 2015 : टर्मिनल बैलिस्टिक रिसर्च लैबोरेटरी को जैकेटों के सैंपल दिए गए।

 गुणवत्ता के पुराने मानकों के आधार पर 50 हजार जैकेटों के ऑर्डर दिए गए।

अप्रैल, 2015 : जब स्‍थायी समिति को पता चला कि फिलहाल उपयोग में लाई जा रही जैकेटों की हालत बहुत खराब है, तो उसने नाराजगी दिखाते हुए जवाब की मांग की।

अगस्त, 2015 : जैकेटों के न खरीदे जाने पर मंत्रालय के स्पष्टीकरण को समिति ने ′गैरजिम्मेदाराना′ माना।

, हैरत की बात है कि बुलेट प्रूफ जैकेटों की खरीद की कहानी 12 साल तक चलती रही, मगर नतीजा, वही ढाक के तीन पात।

 हालांकि यह मुद्दा इससे भी पुराना है।

 गौरतलब है कि 1997 में पहली बार भाजपा सांसद राजनाथ सिंह सूर्य ने सरकार से इस मामले में सवाल पूछा, जिसके जवाब में सरकार ने बताया था कि जैकेटों की खरीद ′तत्काल′ की जा रही है।

 यह आश्वासन मिले 18 वर्ष बीत चुके हैं।

, समितियां बनती रहीं, मगर इस मामले में टालमटोल वाला रवैया जारी रहा।

 अब सैनिकों के लिए रात में देखने और अचूक निशाने के लिए जरूरी उपकरणों को ही लें।

 ये उपकरण खासकर आतंकवादियों से निपटने के अभियान के लिए बेहद जरूरी हैं, मगर अक्तूबर, 2013 से इन्हें टाला जा रहा है।

 सैनिकों की जरूरतों को लेकर ऐसी बेरुखी संवेदनहीनता नहीं तो और क्या है।

 स्‍थायी समिति ने जब सैनिकों के लिए जरूरी जूतों और मच्छरों से निपटने के लिए जाल के बारे में सवाल उठाए, तब मंत्रालय की तरफ से जो जवाब मिला, उसे संसदीय समिति ने अस्पष्ट बताया।

, हमारी व्यवस्‍था की यह खोट सबसे ज्यादा कारगिल युद्ध के दौरान देखने को मिली थी।

 1999 में कारगिल रिव्यू कमिटी की रिपोर्ट में भी सैन्य उपकरणों के आधुनिकीकरण की जरूरत को रेखांकित किया गया था।

 दरअसल, दिक्कत फंड की कमी की नहीं है।

 रक्षा मंत्रालय ने स्‍थायी समिति को यह जानकारी दी कि सेना लगातार छह वर्षों तक आधुनिकीकरण बजट का पूरा इस्तेमाल नहीं कर सकी थी।

, 2008-09 से लेकर 2013-14 के बीच 13,499 करोड़ रुपये के आवंटित फंड का उपयोग नहीं हो सका, जबकि सैनिक अपर्याप्त संसाधनों के साथ जूझते रहे।

 दुनिया के तमाम देशों में ऐसी प्रक्रियाओं को सम्मान दिया जाता है, जिनसे जवाबदेही तय करने में आसानी हो।

 भारत में अपने सैनिकों की जरूरतों की सुध लेने में एक दशक आखिर क्यों लग जाता है।

 बड़ा सवाल यह है कि क्या इस मामले में यही सबसे बेहतर है, जो भारत कर सकता है।

 देश की रक्षा करने वाले सैनिकों की जिंदगी से जुड़े महत्वपूर्ण सवालों को लेकर लापरवाही दिखाने वाली व्यवस्‍था को भारत कब तक झेल सकता है।

,  , सौजन्य :-अमर उजाला,12.12.2015,शंकर अय्यर।

