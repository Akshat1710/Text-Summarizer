सहज सनेह बिबस रघुराई (हिन्दुस्तान)।

राम का चरित्र शील, शक्ति और करुणा का अद्भुत समन्वय है।

 राम भारतीय पहचान के प्रतीक हैं।

 यह व्यक्तित्व करोड़ों कामदेव को लजाने वाला- कोटि मनोज लजावनहारे है।

 इसमें आकर्षण है, विरुद्ध को अनुकूल बना लेने की क्षमता है।

 यह वैष्णवी करुणा लचीली है, वैष्णवी करुणा ही नम्रता की सीख देती है।

 तुलसी के राम मनुष्य के सहज स्नेह से विवश हैं, अपने भक्त और प्रिय के अधीन होने की कला ही राम का रामत्व है।

 राम की एक मुख्य विशेषता है सरल स्वभाव।

 अपने भाव में सदैव एक समान बने रहना ही स्वभाव है।

 राम में राजस तत्व नहीं, सात्विक भाव है।

 राम-रावण का युद्ध सात्विकता और तामसिकता का युद्ध है।

, राजस वृत्ति अहंकार वृत्ति है और विनयशील सहजता ऋषि वृत्ति।

 ऋषि सबका होता है, राम भी सबके हैं।

 उन्हें प्रेम से ही पाया जा सकता है- रामहिं केवल प्रेम पियारा।

 राम विनय, शील, करुणा आदि गुणों के समुद्र कहे गए हैं- विनय सील करुना गुन सागर।

 शील चरित्र है, उसका पहला लक्षण है विनय और दूसरा है करुणा भाव।

 दूसरों के सुख में सुखी और दुख में दुखी होना ही करुणा भाव है।

 इसके मूल में है परदुख कातरता।

 राम के स्वभाव में कहीं छल छू भी नहीं गया, यही निश्छलता राम को पूर्ण मनुष्य का दर्जा देती है- सहज सुभाय छुआ छल नाहीं।

 विकार रहित होना ही निश्छल होना है।

, तभी तो राम को ब्रह्म का आसन मिला है।

 राम दशरथ पुत्र भी हैं और ‘अविगत अलख अनादि अनूप’ भी – ‘राम ब्रह्म परमारथ रूपा’ (तुलसी)।

 कालिदास राम को विष्णु का अवतार कहते हैं- रामाभिधातो हरिरित्युवाच।

 बौद्ध राम को बोधिसत्व व जैन आठवें बलदेव के रूप में पूजते हैं।

 तभी तो शास्त्र कहते हैं- रामो विग्रहवान धर्म:।

महेंद्र मधुकर।

सौजन्य- हिन्दुस्तान।

