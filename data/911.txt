जीएसटी पर कांग्रेस की शर्तें मानें (दैनिक भास्कर)।

राहुल गांधीने हाल ही में कहा कि यदि सरकार ने कांग्रेस की शर्ते मान लीं तो जीएसटी (माल एवं सेवा कर) संविधान संशोधन विधेयक 15 मिनट में पारित हो जाएगा।

 उन्होंने भाजपा पर यह आरोप भी लगाया कि उसने यूपीए के सत्ता में रहते विधेयक को पारित होने देने में सात साल की देरी कर दी।

 काश।

 राहुल यह अजीब बयान देने से पहले तथ्यों की पुष्टि कर लेते, क्योंकि यह कहकर उन्होंने एक बार फिर खुद को उन लोगों के बीच मजाक का विषय बना लिया है, जो जीएसटी संबंधी सारे तथ्यों से वाकिफ हैं।

, जीएसटी से संबंधित संविधान (115वां संशोधन) विधेयक, 2011 तब यूपीए सरकार में वित्तमंत्री प्रणब मुखर्जी ने 22 मार्च 2011 को पेश किया था।

 यूपीए ने मई 2014 में सत्ता छोड़ी थी।

 कल्पना के कितने ही घोड़े दौड़ाएं, लेकिन भाजपा को विधेयक में सात वर्ष की देरी करने का दोषी नहीं बताया जा सकता।

 राहुल गांधी यदि गणित के अपने सारे सबक फिर से लें तो उनके लिए बेहतर होगा।

 किंतुु मामला यहीं खत्म नहीं होता।

 यह सिर्फ गणित का मामला ही नहीं है और भी ब्योरे हैं।

 लोकसभा अध्यक्ष ने विधेयक मेरी अध्यक्षता वाली वित्तीय मामलों से संबंधित संसद की स्थायी समिति को 29 मार्च 2011 को परीक्षण कर रिपोर्ट देने के लिए भेजा था।

, संसदीय समिति ने संसद को अपनी रिपोर्ट 25 जुलाई 2013 को सौंपी थी।

 समिति में हम सब इस तथ्य से अच्छी तरह वाकिफ थे कि बाद में समिति पर रिपोर्ट में देरी करने का आरोप लगेगा, इसलिए रिपोर्ट में विलंब संबंधी इस पहलू को कुछ विस्तार से समझाया गया है।

 पहला कारण तो यही था कि वित्त मंत्रालय ने कभी समिति से नहीं कहा कि वह तेजी से रिपोर्ट तैयार करे।

 यदि विधेयक पारित करने की जल्दी होती तो ऐसा अनुरोध किया जाता।

 तथ्य तो यह है कि वित्त मंत्रालय का अनुरोध था कि समिति अन्य गौण विधेयकों पर अपनी रिपोर्ट जल्दी प्रस्तुत करे।

 इसका नतीजा यह हुआ कि नियमित बैठकों के बावजूद, समिति सुनवाई के लिए जीएसटी विधेयक को जून 2012 में ही ले पाई।

 समिति की रिपोर्ट का निम्न अंश यहां पर उद्‌धृत करने लायक है, ‘जून 2012 में हुई बैठकों में सदस्यों द्वारा उठाए गए विभिन्न बिंदु मंत्रालय को भेजे गए हैं ताकि उसके जवाब लिए जा सकें।

’ समिति अपनी रिपोर्ट संसद के 2012 के मानसून सत्र में रखने के लिए अत्यधिक उत्सुक थी।

, हालांकि, मंत्रालय ने अपने अंतरिम जवाब अगस्त 2012 में जाकर दिए।

 बाद में समिति ने वित्त मंत्रालय से अनुरोध किया कि वह विधेयक पर अपना अंतिम दृष्टिकोण प्रस्तुत करे और यह भी जानना चाहा कि क्या विधेयक के किसी प्रावधान पर समीक्षा जारी है।

 इस आशय की खबरें अखबारों में थी और आम सहमति पर पहुंचने की दृष्टि से संसदीय समिति को यह जान लेना उचित लगा।

 मंत्रालय ने इस पर जो सूचना दी वह जान लेना बेहतर होगा।

मंत्रालय ने समिति को सूचित किया, ‘जीएसटी के स्वरूप और सीएसटी के क्षतिपूर्ति के मामले में समितियों की रिपोर्ट मिलने पर मंत्रालय की स्थिति को जनवरी, 2013 के अंत में स्पष्ट कर दिया जाएगा।

’ जब इन दो समितियों की रिपोर्ट प्राप्त हुई तो मंत्रालय ने विधेयक में अावश्यक परिवर्तन को लेकर एक और समिति गठित कर दी।

 बाद में समिति को सूचना दी गई कि संसद की स्थायी समिति की रिपोर्ट मिलने के बाद ही मंत्रालय अपना अंतिम दृष्टिकोण प्रस्तुत करेगा।

 इस पृष्ठभूमि में समिति ने अपनी रिपोर्ट में इस प्रकार टिप्पणी की, ‘समिति यह जानकर चकित है कि इसके द्वारा विधेयक के परीक्षण की पूरी अवधि में मंत्रालय की सोच में कोई अंतिम दृष्टिकोण ही उभरकर नहीं आया।

 नतीजा यह हुआ है कि दोनों छोर पर एक साथ ‘कार्य प्रगति पर है’ की ही स्थिति रही।

’ यह मामला अब भी प्रगति ही कर रहा है।

 हालांकि, संसदीय समिति ने विधेयक पर अपना दृष्टिकोण रखने का निर्णय ले लिया ताकि उसे दिया गया कार्य पूरा हो जाए और उस पर विधेयक को रोकने का आरोप लगे।

 हमें यह भी ध्यान में रखना होगा कि संसदीय समिति में कांग्रेस सदस्य बहुत में थे, लेकिन वे सब इस टिप्पणी से सहमत थे।

 उनमें से किसी ने विरोध में कोई टिप्पणी नहीं दी।

 कांग्रेस के नेतृत्व वाली यूपीए सरकार जब तक केंद्र में सत्ता में रही, कभी वह विधेयक लेकर संसद में नहीं आई।

 उसने किसी भी स्तर पर विधेयक पारित कराने का कभी प्रयास नहीं किया।

, जहां तक कांग्रेस की शर्तें मानकर विधेयक पारित कराने के राहुल गांधी के पहले बिंदु का सवाल है, मुझे उम्मीद है कि मौजूदा सरकार इतनी समझ दिखाएगी कि उन्हें सिरे से ही खारिज कर दे।

 राहुल गांधी को मालूम होना चाहिए कि हमारे संविधान के तहत कानून बनाने के तीन चरण हैं- संविधान, कानून और नियम।

 पहला तो संविधान खुद है।

 कभी-कभी संविधान में संशोधन करना पड़ता है जैसा जीएसटी के मामले में हुआ ताकि संसद को किसी विषय पर कानून बनाने का अधिकार मिल सके।

 इस प्रकार संसद विधानसभाओं द्वारा संविधान संशोधन विधेयक पारित होने के बाद उन सभी को जीएसटी कानून पारित करना होगा।

, कानून पारित होने और इन्हें राष्ट्रपति का अनुमोदन प्राप्त होने के बाद कानूून को लागू करने के लिए नियम बनाने होंगे।

 यह तीन चरण की विधि संबंधी प्रक्रिया पूरी होने के बाद ही कानूनी ढांचा पूरा होगा।

 समिति ने अपनी रिपोर्ट के अंत में जो टिप्पणी की है उसे ध्यान में रखना उचित होगा, ‘कुल-मिलाकर समिति का यह दृष्टिकोण है कि संविधान संशोधन विधेयक में आदर्श रूप से दरों, छूट, अपवाद, विशिष्ट प्रशासनिक व्यवस्था, सीमा रेखा आदि को सम्मिलित नहीं करना चाहिए।

’ नियम-कानून में जो बातें शामिल हों उन्हें भारत के संविधान का हिस्सा नहीं होना चाहिए।

 समिति की राय में जीएसटी संबंधी मौजूदा विधेयक इस दृष्टि से अच्छी तरह नहीं बनाया गया है और इसलिए इसमें ऊपर बताए अनुसार संशोधन की अावश्यकता है।

’ कानून लागू करने दैनिक क्रियाओं का इसमें उल्लेख होना भी नहीं चाहिए।

 सबसे मजेदार या शायद आघात लगने की बात यह है कि 2012-2013 में राहुल गांधी संसद की वित्तीय मामलों संबंधी स्थायी समिति के सदस्य थे, जब रिपोर्ट को अंतिम रूप दिया गया था।

 रिपोर्ट के मसौदे की एक प्रति उन्हें भेजी गई थी।

 उन्होंने इस पर अपने बुद्धिमानी भरे शब्द समिति के साथ साझा नहीं किए, इन्हें उन्होंने अपने तक ही रखा।

 उनमें ज्ञान का उदय बाद में हुआ।

सौजन्य :-दैनिक भास्कर ,23.01.2016।

