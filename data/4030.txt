बानवे साल के अटल बिहारी वाजपेयी (हिन्दुस्तान)।

अटल बिहारी वाजपेयी आज अपनी सार्थक जिंदगी के 92 वर्ष पूरे करने जा रहे हैं।

 उनकी यह जीवन-यात्रा एक ऐसे व्यक्तित्व का सफरनामा है, जिसने अपनी हर सांस के साथ भारतीय सभ्यता, संस्कृति, समाज और राजनीति को जिया, उसमें निर्णायक योगदान किया।

, एक निजी अनुभव से बात शुरू करना चाहूंगा।

जम्मू शहर के बाशिंदे 25 जनवरी, 1992 की दोपहर हैरान-परेशान थे।

 उनके शहर में पिछले दो-तीन दिनों से बड़ी तादाद में अपरिचित चेहरे इकट्ठा हो रहे थे।

 जोशीले नारे लगाते, गोलबंद और कुछ कर गुजरने को दृढ़-प्रतिज्ञ।

 उस दिन तक इन अजनबियों की तादाद हजारों में हो गई थी।

, मामला क्या था।

दरअसल, भारतीय जनता पार्टी के तत्कालीन राष्ट्रीय अध्यक्ष मुरली मनोहर जोशी ने घोषणा कर रखी थी कि वह 26 जनवरी को श्रीनगर के लाल चौक पर तिरंगा फहराकर रहेंगे।

 वे दिन घाटी में खूनी अलगाववाद के उफान के थे।

 जोशी उसे चुनौती देना चाहते थे।

 उन्हीं के आह्वान पर यह भीड़ वहां आ जुटी थी।

 उन दिनों अयोध्या का मुद्दा भी यौवन पर था।

 सितंबर, 1990 में लालकृष्ण आडवाणी रथयात्रा निकालकर खास तबके के ‘हीरो’ बन चुके थे।

 जोशी क्या कश्मीर के बहाने अपनी लकीर उनसे लंबी करना चाहते थे।

 जो भी हो, उस दिन सूरज जैसे तनाव की पिचकारी लिए जम्मू के आसमान पर चमक रहा था।

, मैं खबरनवीसों के जत्थे से दूर एक गेस्ट हाउस में ठहरकर इस हलचल पर नजर रख रहा था।

 बहैसियत पत्रकार पंजाब के आतंकवाद के बाद खबरों की सनसनाहट का दूसरा दौर हमारी पीढ़ी के लोग जी रहे थे।

 सूत्रों ने खबर दी थी कि जम्मू-कश्मीर की हुकूमत जोशी जी को मनाने में कामयाब हो गई है कि वह किसी तरह इस भीड़ से मुक्ति पाएं और चुनिंदा लोगों के साथ जाकर वहां झंडा फहराएं।

 जम्मू में जमा भीड़ जहां सड़क मार्ग से श्रीनगर जाने पर आमादा थी, वहीं अलगाववादियों ने भी अपनी बाहें चढ़ा रखी थीं।

 हर तरफ अपशकुन की काली छाया तैर रही थी।

 खुद आह्वानकर्ताओं की समझ में नहीं आ रहा था कि वे अपने कार्यकर्ताओं और समर्थकों को कैसे समझाएं।

 हम सब उत्सुकता से स्थानीय स्टेडियम में दोपहर ढले होने वाली जनसभा की ओर टकटकी लगाए हुए थे।

 वहीं फैसला होना था कि कश्मीर में अगला दिन रक्तपात लेकर आएगा या हुकूमत हालात को काबू में करने में सफल हो पाएगी।

, जनसभा की शुरुआत ही उत्तेजनापूर्ण नारों से हुई।

 पूरा मैदान खचाखच भरा था।

 लोग बाहर तक इकट्ठा थे।

 उनके चेहरे बता रहे थे कि वे अब आसानी से लौटने वाले नहीं।

 हमें मालूम न था कि अटल बिहारी वाजपेयी को लोगों को मनाने की जिम्मेदारी दी गई है।

 यकीन मानें, 24 वर्ष बाद भी उनके वे शब्द और भाव-भंगिमा स्मृतियों के पटल पर जस की तस ताजा हैं।

 उन्होंने अपने लंबे भाषण की शुरुआत श्यामा प्रसाद मुखर्जी के बलिदान से की और हालात के विस्तृत वर्णन के बाद अंत में कहा कि आपकी तरह मैं भी वहां जाना चाहता हूं, पर मुझे मालूम है कि इजाजत नहीं मिलेगी।

 कुछ उनके शब्द थे, तो कुछ उनके व्यक्तित्व का जादू कि लोग मान गए।

, आग और पानी का कब कैसे इस्तेमाल करना है, यह कला कोई अटल जी से सीखे।

, यही अटल बिहारी वाजपेयी जब देश के प्रधानमंत्री बने, तो उन्होंने युक्तिपूर्वक कश्मीर को देश की मुख्यधारा से जोड़ने में काफी कुछ कामयाबी हासिल कर ली थी।

 वह जानते थे कि ऐसा पाकिस्तान से दोस्ती के बिना संभव नहीं है।

 उन्हें यह भी मालूम था कि पड़ोसी सिर्फ मोहब्बत की भाषा नहीं समझता।

 इसीलिए 1998 में दोबारा सत्ता संभालने के दो महीने के भीतर पोखरण में परमाणु परीक्षण कर उन्होंने संदेश दे दिया था कि भारत दोस्ती का तलबगार है, पर कभी झुकेगा नहीं, दबेगा नहीं।

 कंधार, कारगिल और संसद पर हमले के बावजूद उन्होंने सुलह की कोशिश नहीं छोड़ी।

 अगर आगरा शिखर-वार्ता सफल हो गई होती, तो यकीनन इस महाद्वीप की किस्मत बदल जाती।

, यह वार्ता सिरे तक क्यों नहीं पहुंची।

 क्या इसके लिए उन्हें खुद अपनी सरकार और संगठन में मौजूद विरोधियों से जूझना पड़ रहा था।

 इन सवालों के सही जवाब अभी तक रहस्य के गर्भ में हैं।

, अटल बिहारी वाजपेयी को यह जद्दोजहद अपने लंबे राजनीतिक करियर में लगातार झेलनी पड़ी।

 उन्होंने जब आर्थिक मोर्चे पर व्यावहारिक उदारीकरण का सहारा लिया, तब भी विरोध के स्वर उठे।

 कभी वरिष्ठ सहयोगी रहे बलराज मधोक ने तो खुलकर उनके खिलाफ मोर्चा खोल दिया था।

 अक्सर खबरें उड़तीं कि संघ उनके कामों से संतुष्ट नहीं है।

 भाजपा के अंत:पुर से उठापटक की खबरें आती रहतीं, पर लंबे समय तक रचनात्मक विपक्ष के वास्तुकार की भूमिका निभा चुके वाजपेयी जानते थे कि राजनीति कोई परिकथा नहीं है, जो हमेशा सुखांत को हासिल होती है।

, यही वजह है कि हम उनके लंबे राजनीतिक जीवन में अनोखी निरंतरता पाते हैं, जो उन्हें जय-पराजय से कहीं ऊंचा उठा देती है।

 वह आलोचनाओं की ओर नहीं, अपने लक्ष्य की ओर देखते थे।

 वह जब चाहते, विपक्ष का इस्तेमाल कर लेते।

 विपक्षियों को भी उनके दरवाजे पर दस्तक देने में संकोच नहीं होता।

 वह स्वीकार्यता की सियासत करते थे, प्रतिरोध की नहीं।

 आप याद करें, भारत को पहली बार छह-सात प्रतिशत की स्थिर जीडीपी ग्रोथ उन्हीं के वक्त में हासिल हुई।

, आज सड़क यात्रा के शौकीन जब कश्मीर से कन्याकुमारी तक फर्राटा भरने की ख्वाहिश व्यक्त करते हैं, तो एक बार फिर वाजपेयी याद आते हैं।

 कश्मीर को कन्याकुमारी से और कामाख्या को द्वारिका से जोड़ने का काम उनकी ‘स्वर्णिम चतुर्भुज योजना’ ने किया।

 यही नहीं, उनके द्वारा लागू की गई ‘प्रधानमंत्री ग्राम सड़क योजना’ ने देश के यातायात को सुगम बनाने में बड़ी भूमिका अदा की है।

, देश और दुनिया को इस तरह समग्र रूप में देखने की सामर्थ्य उनके समकालीन किसी भी भारतीय राजनेता में नहीं थी।

, राजनीति और सत्ता जहां अनेक सौगातें लाती हैं, वहीं इंसान को तमाम सीमाओं में बांध भी देती हैं।

 उसके मानवीय गुण इस चकाचौंध में दब जाते हैं।

, अटल जी की कविताएं उनके अंदर के संवेदनशील इंसान का सही दिग्दर्शन कराती हैं।

 इनमें कभी वह शिखर के सूनेपन की बात करते हैं, तो कभी यह प्रार्थना करते नजर आते हैं कि उन्हें ऊंचाई कितनी भी नसीब हो जाए, पर वह अपनी विनम्रता कभी न छोड़ें।

, खुद अटल जी अपने बारे में क्या सोचते थे, यह जानना हो, तो उनकी कविताओं के अलावा इन पंक्तियों पर भी गौर कर देखिए।

 यह उस भाषण का भाग है, जो उन्होंने 17 अगस्त, 1994 को सर्वश्रेष्ठ सांसद चुने जाने के मौके पर दिया था- ‘औरों के सम्मान समारोहों में बोलना सरल है, अपने कार्यक्रम में शब्दों को ढूंढ़ना भी कठिन है।

 मैं अपनी सीमाओं से परिचित हूं।

 मुझे अपनी कमियों का एहसास है।

 निर्णायकों ने अवश्य ही मेरी कमियों, न्यूनताओं को नजरअंदाज करके मुझे चुना है।

…. सद्भाव में अभाव दिखाई नहीं देता।

 यह देश बड़ा अनूठा है, बड़ा अद्भुत है।

 किसी भी पत्थर को सिंदूर लगाकर अभिवादन किया जा सकता है।

’, बीमारी ने उनकी वाणी और स्मृति पर कब्जा जमा लिया है।

 वह बरसों से उन भारतीयों के रू-ब-रू नहीं हुए हैं, जिन्होंने चेतना ग्रहण करने के साथ ही उन्हें सराहना शुरू कर दिया था।

 सार्वजनिक जीवन से वाजपेयी की यह अनुपस्थिति खलती और खटकती है।

, @।

.@., – शशि शेखर।

सौजन्य – हिन्दुस्तान।

