आंदोलनों के लक्ष्य पर ही न रूकें, उनके मूल्य भी अपनाएं (दैनिक जागरण)।

साल 2011हिंदुस्तान के राजनीतिक परिवर्तन की एक बड़ी कहानी लिखकर गया।

 इसमें समाजसेवी अन्ना हज़ारे और इंडिया अगेन्स्ट करप्शन की पूरी टीम ने रामलीला मैदान में देशव्यापी आंदोलन किया।

 आंदोलन किया जन-लोकपाल के लिए, लोगों को जगाने के लिए।

 जनता ने अन्ना का खूब साथ भी दिया और फिर कांग्रेस ने जैसे-तैसे अनशन तुड़वा भी दिया।

 अब पांच साल हो गए, आंदोलन और जन-लोकपाल दोनों ही सुर्खियों में नहीं लौटे।

 हां, एक राजनीतिक दल आम आदमी पार्टी ज़रूर सामने गई।

साल 2011 में ही एक और आंदोलन हुआ वह भी एक बड़ी हस्ती और दुनियाभर में योग को पहुंचाने वाले तथा लोगों को निरोगी बनाने की प्रेरणा देने अौर प्रयास करने वाले बाबा रामदेव की पहल पर।

 उन्होंने काले धन का मुद्‌दा बड़े जोर-शोर से उठाया।

 लाखों लोगों को देश के कोने-कोने से एकत्र किया और रामलीला मैदान में विशाल आंदोलन किया।

 फलस्वरूप देश के सामने कई घोटालों की कलई खुली और केंद्र की सरकार में परिवर्तन आया।

 हालांकि, जिस तरह से उनके आंदोलन का दमन किया गया वह अत्यंत दुखद था।

 किंतु बाबा रामदेव के दबाव में ही सरकार ने काले धन का खुलासा करने के लिए विदेशी बैंकों से लिस्ट मंगाई।

 किंतु आज जब काले धन की राशि उजागर हो रही है तो बाबा रामदेव का नाम किसी खबर में नहीं होता।

 भ्रष्टाचार विरोध और स्वदेशी के मूल्य भी भुला दिए गए।

, यदि हमारे राजनीतिक दल स्वेच्छा से ऐसे मुद्‌दों पर काम करने वाले होते तो आज हमारे देश में समस्याएं होतीं और हम भी हमसे बाद में या हमारे साथ आज़ाद हुए देशों की तरह संपन्न होते।

 कहने का तात्पर्य यह है कि हर सार्थक आंदोलन अपने साथ कुछ मूल्य लेकर आता है।

 आंदोलन का लक्ष्य चाहे पूरा हो, लेकिन समाज को वे मूल्य अपना लेने चाहिए।

 गांधीजी के पांचों आंदोलन अपने साथ सत्य, अहिंसा, स्वदेशी, स्वावलंबन और स्वच्छता जैसे मूल्य लेकर आए थे, लेकिन देश ने उन्हें आत्मसात नहीं किया।

 उन सभी के लिए हम आज भी संघर्षरत हैं।

-अंकुर चौहान।

(रिसर्चस्कॉलर, आईआईएम, रोहतक )।

सौजन्य :- दैनिक जागरण, 8-10-2016।

