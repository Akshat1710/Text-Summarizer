सुरक्षा प्रबंधों को धत्ता बता कर अब हरियाणा की जेलों में मुजरा भी होने लगा (पंजाब केसरी)।

अक्सर हम लिखते रहते हैं कि हमारी जेलें वर्षों से घोर कुप्रबंधन तथा प्रशासकीय निष्क्रियता की शिकार होकर क्रियात्मक रूप से अपराधियों द्वारा अपनी अवैध गतिविधियां चलाने का ‘हैडक्वार्टर’ बन गई हैं।

 न सिर्फ जेलों से अपराधियों के फरार होने बल्कि अपराधी गिरोहों द्वारा जेलों के अंदर से ही अपनी गतिविधियां चलाने और सुरक्षा प्रबंधों को धत्ता बताते हुए जेलों में नशीले पदार्थ, मोबाइल फोन तथा कैदियों की जरूरत की अन्य वस्तुएं पहुंचाने के मामले अक्सर सामने आते रहते हैं जिसके हाल ही के चंद उदाहरण निम्र में दर्ज हैं :, 14 मार्च को मैनपुरी जेल से शार्प शूटर ‘मुन्शाद’ सहित ‘काला गैंग’ के 4 खूंखार कैदी फरार हो गए।

 21 मार्च को बिहार के बेतिया में सजायाफ्ता कैदी पेशी के लिए ले जाने से पहले ही हवालात से फरार हो गया।

 26 मार्च को उत्तर प्रदेश की फर्रुखाबाद जिला जेल में कैदियों ने अपने बीमार साथी का संतोषजनक इलाज न करवाने और खराब भोजन देने आदि के विरुद्ध रोष स्वरूप जम कर पत्थरबाजी की और जेल के अंदर कुछ स्थानों पर आग भी लगा दी जिससे अनेक लोग घायल हो गए।

, 30 मार्च को केन्द्रीय जेल ,फतेहपुर (अमृतसर) में आधा दर्जन हवालातियों ने 3 अन्य हवालातियों पर हमला करके उन्हें घायल कर दिया।

 01 अप्रैल को केन्द्रीय जेल फिरोजपुर में तलाशी के दौरान एक कैदी से मोबाइल फोन बरामद हुआ।

 02 अप्रैल को बारामूला जिले की एक उप-जेल में तलाशी अभियान के दौरान कट्टरपंथी अलगाववादी नेता मसरत आलम से 2 मोबाइल फोन सहित अन्य कैदियों के कब्जे से 14 मोबाइल फोन बरामद हुए।

, एक ओर भारतीय जेलों में गैंगवार, नशीले पदार्थों की बरामदगी आदि से संबंधित अनियमितताएं देखने को मिल रही हैं तो दूसरी ओर जेल प्रबंधन और यहां तक कि उच्चाधिकारी भी अपनी ड्यूटी की संवेदनशीलता की उपेक्षा करके घोर आपराधिक आचरण जेलों के अंदर कर रहे हैं।

 01 अप्रैल को सोशल मीडिया पर वायरल हुए एक वीडियो में हरियाणा में 7 मार्च को जींद की जिला जेल में कैदियों और बंदियों के मनोरंजन के लिए आयोजित रंगारंग कार्यक्रम में जेल के सुरक्षाकर्मियों को लोक नर्तकियों के साथ ठुमके लगाते हुए और उन पर नोट लुटाते हुए दिखाया गया है।

, इसी वीडियो में जेल का हैड वार्डन एक नर्तकी के साथ पूरे जोश में नाचते और बांहों में भींचते हुए नजर आ रहा है।

 यह भी चर्चा है कि जेल अधिकारियों ने कार्यक्रम करने के लिए कैदियों से पैसे इकट्ठे किए।

 जींद के जेल अधीक्षक आत्माराम बिश्रोई ने इस आशय के समाचारों को झूठ बताते हुए कहा है कि ‘‘इसमें कुछ भी अश्लील नहीं था तथा हैड वार्डन को भविष्य में ऐसा न करने की चेतावनी देते हुए निलम्बित कर दिया गया है जोकि पर्याप्त दंड है।

’’, हरियाणा के इंस्पैक्टर जनरल ऑफ पुलिस (जेल) जगजीत सिंह तथा जिले के डिप्टी कमिश्रर विनय सिंह ने इस मामले की जांच शुरू कर दी है।

 उल्लेखनीय है कि आरोपी हैड वार्डन ने जांच शुरू होने से पहले छाती में दर्द की शिकायत की जिस कारण उसे अस्पताल में शिफ्ट करना पड़ा परन्तु अधिकारियों ने उसके इस कृत्य को जांच से बचने का नाटक बताया।

 श्री सिंह का कहना है कि ‘‘हैड वार्डन ने अपने इस कृत्य से प्रोटोकोल का उल्लंघन तथा दंडनीय कृत्य किया है।

 हरियाणा की जेलों में इससे पूर्व ऐसा कभी नहीं हुआ और यह कार्यक्रम आयोजित करने की अनुमति भी नहीं ली गई थी।

’’ इसके साथ ही डिप्टी कमिश्रर विनय सिंह ने कहा कि कैदियों द्वारा नर्तकियों पर लुटाए गए नोट नकली थे।

, जेलें कैदियों को सुधारने के लिए होती हैं परन्तु यदि जेलों के अधिकारी ही कैदियों के साथ घुलमिल कर ऐसा लापरवाही भरा आचरण करेंगे तब तो जेलों की हालत सुधरने की आशा करना व्यर्थ ही होगा।

—विजय कुमार, सौजन्य- पंजाब केसरी।

