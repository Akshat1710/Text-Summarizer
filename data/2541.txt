बाबा का खजाना (पत्रिका)।

अगर अपने देश में धार्मिक स्थलों की आय का अनुमान लगाया जाए तो कसम से अच्छे-खासे पूंजीपति को भी गश आ सकता है।

 अब एक महंतजी के कमरे से निकले कई क्विंटल सिक्कों को देख आभास हुआ कि बाजार में रेजगारी की कमी क्यों हो जाती है।

 सरकारी टकसाल में जो भी सिक्के ढलते हैं उनका एक बड़ा हिस्सा धार्मिक स्थलों के दानपात्रों में जाकर कैद हो जाता है।

, धर्म और अर्थ को हमारे सामाजिक जीवन में बड़ा महत्व दिया गया है पर हमें किसी भी धार्मिक पुस्तक में यह लिखा नहीं मिला कि अर्थ का संचय करना श्रेष्ठ है।

 विश्व भर के धर्म ‘पुण्य की संचय’ की बातें तो करते हैं पर रुपए इक_ा करके उस पर कुंडलीधारी सर्प बन कर बैठने का उल्लेख कहीं नहीं मिलता।

 उल्टे आमजनों में तो कहा जाता है कि जो कंजूस खजाना छोड़ कर मरता है उसे सर्प की योनि भुगतनी पड़ती है।

 लेकिन छानबीन कर लीजिए।

, देश भर के बाबाओं के पास इतना धन निकलेगा कि आपकी आंख फटी की फटी रह जाएगी।

 एक कलियुगी बाबा तो अपने प्रवचनों पर भी टिकट लगाता था।

 एक ने अपने आश्रम में बाकायदा ‘सशस्त्र सेना’ बना रखी थी।

 एक बाबा ने अरबों की सम्पत्ति पैदा की और फिर खुद अपने कारनामों के कारण जेल में जा बैठा।

 सच्चे बाबा के लिए तो सम्पत्ति दुख का कारण होती है।

 एक अद्भुत कथा है।

, युवा विवेकानंद ने अपने गुरु स्वामी रामकृष्ण परमहंस की परीक्षा लेने के लिए उनके बिस्तर के नीचे एक सिक्का छिपा दिया।

 परमहंस को तीन दिन नींद नहीं आई।

 वे बेचैन रहे।

 रामकृष्ण एक सच्चे साधक थे।

 उन्हें एक सिक्के ने ही परेशान कर दिया और हमारे आज के बाबा-महंत अपने सिरहाने लाखों रुपया रख कर सोते हैं।

 हमें इन ढोंगी बाबाओं पर नहीं वरन उन भोले भक्तों की बुद्धि पर तरस आता है जो लाचार भिखमंगे को दुत्कार देते हैं और इन चिकनी तोंद वाले बाबा-महन्तों पर लाखों रुपया वार देते हैं।

 अरे वाह रे मेरे समाज वाह।

सौजन्य- पत्रिका।

