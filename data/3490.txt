सीमा पर हो नजर (दैनिक जागरण)।

होली आते ही बिहार से लगी यूपी, झारखंड और नेपाल की सीमा पर शराब तस्करों की गतिविधियां बढ़ गई हैं।

 राज्य में शराबबंदी लागू होने के बाद यह पहली होली है, जिसमें लोग इस व्यसन से दूर रहेंगे।

 हालांकि घुसपैठिये किसी न किसी माध्यम से बिहार की सीमा में शराब पहुंचाने का उपाय ढूंढ ले रहे हैं, जिसका प्रमाण हर दिन बड़ी मात्रा में शराब की खेप का पकड़ा जाना है।

 किसी न किसी क्षेत्र में विदेशी शराब की खेप पकडऩे की खबर हर दिन आती है।

 जांच के समुचित संसाधन न होने से राज्य से जुडऩे वाली मुख्य सड़कों से भी शराब की बोतलें सीमा में प्रवेश करा दी जाती हैं।

 विशेषकर बालू और गिïट्टी लदे या फिर कवर किए मालवाहक वाहनों से आसानी से शराब सीमा में दाखिल हो जाती है।

 ऐसे वाहनों की जांच के लिए विशेष व्यवस्था की जानी चाहिए।

 यंत्रों के माध्यम से ऐसी जांच संभव है।

 खुली सीमा भी एक बड़ी चुनौती है।

 कुछ इलाकों में स्थानीय कारोबारी भी चोरी-छिपे शराब की चुलाई कर लेते हैं।

 ऐसे भी कई मामले पकड़े गए हैं।

 शराब निर्माण का शक न हो इसके लिए ग्र्रामीण इलाकों में भी महुआ या स्प्रिट की जगह सूखे मेवे का उपयोग किया जा रहा है।

 चूंकि शराबबंदी समाज हित में एक बड़ा अभियान है, जिसे कानूनी रूप से भी मजबूती दी गई है, आम लोगों को भी सहयोग में आगे आना चाहिए।

 शराबबंदी के बाद कुछ ट्रेनें विशेष रूप में चर्चा में आ गई थीं।

 शराब के लती सीमा पार जाकर अपनी तलब मिटाते थे और देर शाम तक स ट्रेन से वापस आ जाते थे।

 चूंकि शराब के नशे में पकड़े जाने पर भी दंड का प्रावधान है, यह बात संज्ञान में आने के बाद लोगों ने यह हरकत छोड़ दी।

 झारखंड से लगी बिहार की सीमा पर भी शराब कारोबारी ज्यादा सक्रिय हो गए।

 यहां से आपूर्ति की गई शराब के कई मामले पकड़ में आए।

 इसी वजह से प्रशासन को दूसरे राज्य की पुलिस से सहयोग की अपील करनी पड़ी।

 हालांकि इसका खास असर हुआ हो, ऐसा नहीं कहा जा सकता।

 इस होली अवैध रूप से कमाई करने वाले तरह-तरह के उपाय की तैयारी में होंगे।

 इनके मंसूबे पर पानी फेरकर ही अच्छी होली मनाई जा सकती है।

 जरूरत है आम लोग राज्य सरकार के संकल्प के साथ जुड़ें और कहीं भी गलत हो रहा हो तो एक सजग नागरिक की तरह स्थानीय प्रशासन को इसकी सूचना दें।

 उम्मीद की जानी चाहिए कि बिहारवासी सजगता के साथ इस होली को खास बनाने में कोई कसर नहीं छोड़ेंगे।

 स्थानीय संपादकीय : बिहार ।

सौजन्य- दैनिक जागरण।

