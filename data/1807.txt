बच्चों को मिले हक (पत्रिका)।

हर बच्चे को मां-बाप का प्यार पाने का हक है लेकिन हर बच्चे को ये हक मिलता नहीं।

 दिल्ली हाईकोर्ट ने एक अहम फैसले में ये व्यवस्था दी है लेकिन हकीकत में ऐसा होता नहीं।

 दिल्ली हाईकोर्ट ही क्यों, देश की तमाम अदालतें अलग-अलग मौकों पर लडऩे-झगडऩे वाले मां-बाप को ऐसी नसीहतें देती आई हैं।

 ऐसे फैसले देते समय पुलिस-प्रशासन को पाबंद भी किया जाता है।

 लेकिन बात दूर तक जाती नहीं।

, सवाल ये अहम नहीं कि ऐसे मामलों में अदालतों की राय या उनका फैसला क्या होता है।

 महत्वपूर्ण ये कि अदालतों की व्यवस्था को एक मामले तक लागू करके ही छोड़ क्यों दिया जाता है।

 दिल्ली हाईकोर्ट ने केन्या में रह रहे एक व्यक्ति को अपने नाबालिग पुत्र से मिलने की इजाजत दी।

 इजाजत मिलनी भी चाहिए।

 लेकिन एक बार जब अदालत ने ऐसी व्यवस्था दे दी तो क्या उसे दूसरे ऐसे मामलों पर भी लागू नहीं किया जाना चाहिए।

, हर मामले में परिवादी को अदालत की शरण क्यों लेनी पड़े।

 ये मुद्दा राज्य सरकारों के लिए विचारणीय सवाल होना चाहिए।

 फैसले को दूसरे मामलों पर भी लागू कराने का काम पुलिस-प्रशासन का होना चाहिए।

 अदालतों में पति-पत्नी के झगड़ों के लाखों मामले लंबित हैं।

 बच्चों पर किसका हक हो, इसके निपटाने में वर्षों गुजर जाते हैं।

, झगड़े का सबसे बड़ा खामियाजा उन नाबालिगों को भुगतना पड़ता है जिनका कोई दोष नहीं।

 आखिर उनके हकों की रक्षा कौन करेगा।

 मां-बाप का भी ये कर्तव्य बनता है कि अहम के टकराव में वे बच्चों का भविष्य बर्बाद ना करें।

 बच्चों को मां की जितनी जरूरत है उतनी ही पिता की भी।

, मामला चूंकि बच्चों के भविष्य पर गंभीर असर पडऩे का है, लिहाजा केंद्र व राज्य सरकारें मिलकर ऐसे तमाम फैसलों की समीक्षा कर कानूनों में संशोधन करें ताकि लोगों को कोर्ट के दरवाजे नहीं खटखटाने पड़ें।

 साथ ही ऐसे लंबित मामलों को लोक अदालतों के जरिए निपटाने के प्रयास भी किए जाएं।

 अदालतों के फैसले अमल में लाने की जिम्मेदारी आखिर है तो सरकारों पर ही।

 सरकार के इस जिम्मेदारी के निर्वहन में विफल रहने के कारण अदालतों में मुकदमों की संख्या बढ़ती है।

 भविष्य में ऐसा ना हो इसके लिए तत्काल जरूरी कदम उठाए जाने चाहिए।

, सौजन्य- पत्रिका।

