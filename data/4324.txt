राष्ट्रीय सुरक्षा पर राजनीति ( दैनिक जागरण )।

पठानकोट में हुए आतंकी हमले ने भारत की आतंक विरोधी नीति संबंधी बहस को फिर से जिंदा कर दिया है।

 किसी आतंकी घटना पर जहां भारत सरकार दोषी लोगों के खिलाफ कानूनी कार्रवाई की बात कहती है वहीं विपक्ष कोई रचनात्मक समाधान दिए बिना सरकार की आतंकवाद विरोधी नीति की निंदा करता है।

 कुछ दिनों तक मीडिया भी शोर मचाता रहता है, लेकिन बाद में उसका बड़ा हिस्सा फिल्मी सितारों से जुड़ी चटपटी बातों पर ध्यान देने लगता है।

 भारत दक्षिण एशिया में उस स्थान पर है जो दुनिया के सबसे खतरनाक इलाके के तौर पर जाना जाता है।

 भारत के पड़ोस में इस्लामी कट्टरपंथ चरम पर है और उसका इस्तेमाल नीतिगत औजार के तौर पर भी हो रहा है।

 पाकिस्तान-अफगानिस्तान सीमा से लगे जनजातीय इलाके लंबे समय से सरकारी नियंत्रण से बाहर रहे हैं।

 अब वे इस्लामी कट्टरपंथियों के फलने-फूलने के लिए सबसे मुफीद हो गए हैं।

 इधर इस्लामी स्टेट (आइएस) का उभार वैश्विक आतंकवाद के आयाम को तेजी से बदल रहा है।

 आतंकवाद के पश्चिमी दुनिया के तटों तक पहुंचने से काफी पहले ही भारत ने उससे निपटने की प्रक्रिया शुरू कर दी थी।

 जम्मू-कश्मीर तीन दशक से अधिक समय से आतंकवाद से जूझ रहा है, लेकिन 911 से पहले पश्चिमी देश कश्मीर समस्या को भारत के मानवाधिकार हनन का मामला भर मानते थे।

, भारत में आतंकवाद का खतरा 1990 के दशक में और बढ़ा।

 मुंबई ने 1993 से लेकर नवंबर, 2008 तक कई आतंकी हमले ङोले हैं।

 26 नवंबर, 2008 को पाकिस्तान की इंटर सर्विसेस इंटेलिजेंस (आइएसआइ) की सहायता से जिहादियों ने दुनिया भर की मीडिया के सामने भारत सरकार के साथ खुली मुठभेड़ की।

 मुंबई हमले के बाद भारत सरकार ने आतंकवाद के खिलाफ कुछ सख्त कदम उठाए, लेकिन बावजूद इसके कई महत्वपूर्ण ठिकानों पर आतंकी हमले जारी रहे।

 नक्सलवाद से लेकर दक्षिणपंथी अतिवाद सहित भारत कई चुनौतियों से जूझ रहा है।

 इन चुनौतियों ने उसकी तरक्की की राह में खतरे पैदा किए हैं।

 भारत कमजोर शासन और मजबूत समाज वाला एक ऐसा देश है जो अपने राष्ट्रीय हितों को साधने के लिए अपनी राष्ट्रीय क्षमता का उपयोग नहीं कर पा रहा है।

 तमाम आलोचनाओं के बावजूद पूरी राजनीतिक बिरादरी में इस बात पर आम सहमति नहीं बन पा रही कि आतंकवाद और अतिवाद से निपटने का सबसे अच्छा रास्ता कौन-सा है।

 वोट बैंक की राजनीति ने एक ऐसा वातावरण तैयार कर दिया है जिसमें राजनीतिक और धार्मिक ध्रुवीकरण इतना बढ़ गया है कि आतंकवाद के खिलाफ प्रभावी कार्रवाई असंभव हो गई है।

, लंबे समय तक भारत यह दावा करता रहा है कि दुनिया में दूसरी सबसे बड़ी मुस्लिम आबादी वाला देश होने के बावजूद वह अलकायदा या दूसरे किसी विदेशी आतंकी संगठनों से अछूता रहा है, लेकिन यह दावा सही नहीं कहा जा सकता।

 अब तो भारत अलकायदा और आइएस जैसे संगठनों के निशाने पर भी है और ये संगठन यहां के युवाओं को अपनी ताकत बढ़ाने में इस्तेमाल करने की ताक में भी हैं।

 उनका मकसद है कि भारत के युवाओं को पाकिस्तान और बांग्लादेश के आतंकी संगठनों से प्रशिक्षण दिला कर उन्हें भारत के ही खिलाफ इस्तेमाल किया जाए।

, भारत बार-बार आतंकी हमले ङोलने के बावजूद उनसे कोई सीख न लेने वाला देश बन गया है।

 आज भी भारत का खुफिया तंत्र उतना सक्षम नहीं हो सका है कि वह आतंकी हमले की सटीक सूचना दे सके जिससे उसे समय रहते टाला जा सके।

 नवंबर, 2008 में मुंबई पर हुए खौफनाक हमले के बावजूद राष्ट्रीय खुफिया ग्रिड बनाने के प्रस्ताव को स्वीकारने में केंद्र सरकार को करीब तीन साल लग गए।

 इसका काम आतंकवाद से लड़ाई में सरकारी एजेंसियों के बीच तालमेल बैठाना है।

 एक अन्य प्रमुख कदम राष्ट्रीय आतंक विरोधी केंद्र (एनसीटीसी) का गठन है।

 इसे अब भी अमल में नहीं लाया जा सका है।

 सरकार ने खुफिया सूचनाएं जुटाने और उन्हें साझा करने के लिए राष्ट्रीय जांच एजेंसी (एनआइए) का गठन जरूर किया, लेकिन उसे अपेक्षित संसाधन मुहैया नहीं कराए जा सके हैं।

 अमेरिका की एफबीआइ की तर्ज पर गठित एनआइए हाल के वर्षो में हुए आतंकी हमलों में से किसी की भी जांच तार्किक परिणति तक नहीं पहुंचा सकी है।

, आतंकवाद से लड़ने के लिए जमीनी स्तर पर कोई प्रभावी कदम उठाने के बजाय भारत सरकार एनआइए और एनसीटीसी जैसे भारी भरकम योजनाओं के फेर में उलझ गई लगती है।

 पुलिस आधुनिकीकरण का काम अभी भी पिछड़ा हुआ है।

 आतंकवाद के खतरे से सबसे पहला सामना पुलिस का ही होता है, लेकिन न तो उसकेपास पर्याप्त फंड है और न ही प्रशिक्षित जवान हैं।

 राष्ट्रीय सुरक्षा के मुद्दों को राजनीति से परे रखना चाहिए, लेकिन भारत में राजनीतिक दलों के बीच ऐसे मामलों पर विमर्श अरुचिकर स्तर पर पहुंच गया है।

 देश को एक ऐसे राजनीतिक वातावरण की जरूरत है जिसमें पार्टियां तात्कालिक चुनावी लाभ-हानि से परे हटकर सोच सकें।

 सरकार के आतंकवाद से निपटने के प्रतीकात्मक कदमों के बावजूद आतंकी संगठन कहीं पर भी हमला बोलने में सक्षम दिखते हैं।

 इससे देश का नैतिक बल कमजोर होता है।

 फिलहाल कोई सरकार अपने नागरिकों को आतंकवाद के खिलाफ सौ फीसद गारंटी नहीं दे सकती है, लेकिन भारत में लोग हर साल करीब सैकड़ों आतंकी हमले ङोलते हैं और कोई जवाबदेह नहीं ठहाराया जाता।

 अगर भारत वैश्विक शक्ति के तौर पर खुद को गंभीरता से लिए जाने की इच्छा रखता है तो उसे ये हालात बदलने ही होंगे।

, पठानकोट हमले के मद्देनजर इस पर बहस हो रही है कि भारत को पाकिस्तान से बातचीत जारी रखनी चाहिए या नहीं।

 यह बहस बचकानी है और आतंकवाद से निपटने की भारत की क्षमता से इसका कम ही लेना-देना है।

 मोदी सरकार पाकिस्तान से बातचीत जारी रखना चाहती है।

 यह समझदारी भरा कदम है।

 पाकिस्तान सरकार के साथ भागीदारी भारत के हित में है।

 ऐसा लगता है कि भारतीय नेतृत्व पाकिस्तान सरकार के साथ बातचीत जारी रखने को तैयार है, लेकिन उसके नतीजों पर ध्यान रखते हुए।

 शायद यही कारण है कि पाकिस्तान के खिलाफ मोदी सरकार की प्रतिक्रिया थोड़ी नरम है।

 अब यह दायित्व नवाज शरीफ सरकार पर है कि वह यह दिखाए कि वह भारत से वार्ता की इच्छुक भी है और उसकी चिंताओं का समाधान करने में सक्षम भी।

 अगर ऐसा लगता है कि शरीफ सरकार सचमुच शक्तिहीन है (जिसकी आशंका ज्यादा है) तो भारत को जवाब देने के लिए समय और स्थान का चुनाव कर लेना चाहिए।

 भारत की प्राथमिकता जवाब देने के लिए विश्वसनीय सैन्य विकल्पों पर होना चाहिए ताकि आतंकवाद विरोधी मजबूत नीति आकार ले सके।

,  ।

सौजन्य :- दैनिक जागरण ,15.01.2016 , हर्ष वी. पंत (लंदन के किंग्स कॉलेज में अंतरराष्ट्रीय मामलों के प्राध्यापक)।

