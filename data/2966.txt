वैधानिक चुनौतियां (राष्ट्रीय सहारा)।

आठ नवम्बर, 2016 स्वतंत्र भारत के इतिहास का एक युगांतकारी दिन जब भारत ने अपनी करंसी के विमुद्रीकरण का साहसी फैसला करते हुए नकदीरहित डिजिटल अर्थव्यवस्था की ओर एक बड़ा डग भरा।

 यह सही दिशा में उठाया गया कदम है।

 देश को डिजिटल अर्थव्यवस्था में तब्दील करने की दिशा में आगे बढ़ते में चार प्रमुख चुनौतियां दरपेश हैं।

 सबसे बड़ी तो यह कि भारत में डिजिटल तथा मोबाइल भुगतान के लिए अलग से कोईकानून नहीं है।

 इसके चलते इस प्रकार के भुगतानों को लेकर तमाम संशय उभर आए हैं।

 ऐसे समय जब भारतीय दिनोंदिन मोबाइल का ज्यादा से ज्यादा इस्तेमाल कर रहे हैं, जरूरी हो गया है कि मोबाइल फोन के जरिए होने वाले भुगतानों की वैधता को लेकर उठने वाले संदेहों को दूर किया जाए।

 यदि देश को डिजिटल युग में ले जाना है, तो हमें न केवल वैधानिक ढांचे पर ध्यान देना होगा बल्कि उन उपभोक्ताओं की आशा-अपेक्षाओं का भी समाधान करना होगा जो डिजिटल नकदीरहित अर्थव्यवस्था में बढ़ कर शिरकत कर रहे होंगे।

 भारतीय साइबर कानून में मोबाइल से होने वाले भुगतानोंके बारे में कुछनहीं कहा गया है।

 बस इतना भर हुआ कि भारतीय रिजर्व बैंक (आरबीआई) अधिनियम, 1935 में संशोधन किया गया जिससे आरबीआईको कुछ अधिकार मिल गए ताकि वह इलेक्ट्रॉनिक तंत्र के कुछेक पहलुओं पर गौर कर सके।

 अलबत्ता, मोबाइल फोन के जरिए भुगतान का कोईवैधानिक ढांचा नदारद रहा।

 दूसरी चुनौती यह है कि एक राष्ट्र के रूप में भारत में साइबर सुरक्षा को लेकर कोईप्रभावी काम नहीं हुआ है।

 साइबर सुरक्षा की बाबत अलग से कोईकानून देश में नहीं है।

 सूचना तकनीक अधिनियम, 2000 साइबर सुरक्षा कानून नहीं है।

 सूचना तकनीक अधिनियम के उद्देश्यों पर गौर करें तो स्पष्ट हो जाएगा कि इस कानून में देश में इलेक्ट्रॉनिक ढांचे को वैधता प्रदान करने की मंशा है।

 सरकारी एजेंसियों में इलेक्ट्रॉनिक रूप में दस्तावेज भेजना सुनिश्चित करना इसका उद्देश्य है।

 साथ ही, देश के चार विभिन्न कानूनों-इंडियन पीनल कोड, इंडियन एविडेंस एक्ट, 1872, बैंकर्स बुक्स एविडेंस एक्ट तथा भारतीय रिजर्व बैंक एक्ट-में संशोधन करना था।

 जब सूचना तकनीक अधिनियम, 2000 में 2008 में संशोधन किया गया तब इसमें साइबर सुरक्षा की परिभाषा जरूर शामिल की गई।

 नाम के लिए साइबर सुरक्षा संबंधी कुछप्रावधान इसमें जोड़े गए।

 अलबत्ता, 2016 की जमीनी वास्तविकताएं वर्ष 2008 की तुलना में नाटकीय रूप से भिन्न हैं।

 सरकार की नीति में साइबर सुरक्षा को केंद्रीय महत्त्व मिलना जरूरी है।

 जरूरी है कि वैधानिक ढांचे में अलग से व्यवस्था हो जिससे कि साइबर सुरक्षा संबंधी विभिन्न उल्लंघन को उसी प्रकार से अपराधों में शुमार किया जा सके जैसा कि नागरिक उल्लंघन अपराधों में शुमार की जाते हैं।

 इसके अलावा, इस ढांचे में साइबर सुरक्षा को लेकर डिजिटल और मोबाइल तंत्र अधिकार, कर्त्तव्य और दायित्वों को परिभाषित किया जाना चाहिए।

 भारत सरकार ने 2013 में नेशनल साइबर सिक्यूरिटी पॉलिसी बनाई।

 लेकिन यह नीति तमाम ड़ी-बड़ी बातों के बावजूद मात्र कागजी दस्तावेज साबित हुई।

 हम इस नीति के कारगर क्रियान्वयन में सफल नहीं हो सके।

 इन नीति में वर्ष 2013 में कहा गया था कि भारत को हर साल पांच लाख साइबर सुरक्षा संबंधी पेशेवरों की जरूरत होगी।

 अब यह विचार उभरा है कि भारत को हर साल ऐसे दस लाख पेशेवरों की जरूरत होगी।

 बहरहाल, इतना स्पष्ट है कि आज के परिदृश्य में भारत को इससे कहीं अधिक पेशेवरों की दरकार होगी।

 अक्टूबर, 2016 में भारत को एटीएम काडरे के मामले साइबर सुरक्षा के लिहाज से एक बड़ी उल्लंघना देखने को मिली।

 डिजिटल तंत्र में सभी पक्षों को यह तय स्वीकारना होगा कि साइबर सुरक्षा को लेकर उल्लंघनाएं होती रहेंगी।

 अच्छा यही रहेगा कि इस तय को जितना जल्दी हो स्वीकार करके साइबर लचीलेपन की दिशा में तत्पर हुआ जाए ताकि कामकाजी सहजता की स्थिति की ओर लौटा जा सके।

 तीसरी बड़ी बात यह है कि भारत में साइबर अपराध बड़ी तेजी से बढ़ रहे हैं।

 सच तो यह है कि विमुद्रीकरण के बाद बीते कुछसप्ताहों में साइबर अपराध की घटनाओं में खासी बढ़ोतरी हुईहै।

 साइबर अपराधी श्रृंखला की सबसे मजबूत कड़ी के बजाय सबसे कमजोर कड़ी को निशाना बनाते हैं।

 2008 में किए संशोधनों से कुछेक को छोड़ कर करीब-करीब सभी साइबर अपराधों को जमानत योग्य बना दिया गया है।

 इससे अभियोजन की साइबर अपराधों के लिए दंड दिलाने की क्षमता पर सीधे असर पड़ा है।

 नतीजतन, 2008 के संशोधनों के बाद से सजा दिए जाने के मामलों में खासी कमी आईहै।

 सूचना तकनीक एक्ट, 2000 ने पहले ही दोष निवारण की सूरत नहीं छोड़ी थी, और 2008 के संशोधनों के बाद से तो सूचना तकनीक एक्ट, 2008 साइबर अपराधियों के मुफीद कानून बनकर रह गया है।

 जरूरी हो गया है कि साइबर अपराधों को मौजूदा कानून के तहत व्यापक आधार दिया जाए ताकि दंड सुनिश्चित हो सके।

 जरूरी है कि सूचना तकनीक अधिनियम, 2000 के तहत साइबर अपराधों संबंधी प्रावधानों में संशोधन किए जाएं।

 तकनीक के उन्नत होने के कारण हमें भारत के साइबर कानून में संशोधन करने की दरकार है ताकि यह प्रासंगिक हो सके।

 भारत के लिए जरूरी हो गया है कि शुतुरमुर्ग की भांति आचरण न करे।

 साइबर सुरक्षा के समक्ष बड़ी चुनौतियों को समझे और इनसे पार पाने के लिए जरूरी और महत्त्वपूर्ण उपाय करे।

 हमारे लिए जरूरी हो गया है कि भारतीय समाज में साइबर सुरक्षा को जीवन के आवश्यक अंग के तौर पर माना जाए।

 साइबर सुरक्षा को केवल सरकार का दायित्व मान लेने से बात नहीं बनेगी।

 ऐसी सोच ही दोषपूर्ण होगी।

 साइबर सुरक्षा हर किसी की सामूहिक जिम्मेदारी है।

 और हर किसी को इसके लिए सहयोग करना चाहिए।

 (लेखक साइबर मामलों के विशेषज्ञ हैं।

– पवन दुग्गल।

सौजन्य – राष्ट्रीय सहारा।

