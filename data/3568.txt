चुनौती से समझ में आता है जिंदगी का अर्थ (दैनिक भास्कर)।

तैराकी में दो फील्ड होते हैं एक स्पोर्ट्स और दूसरा एडवेंचर।

 एडवेंचर इनसान को जमीन से जोड़ता हैै।

 वह चुनौतियों और जोखिम से जुझता है, तो जिंदगी के असली मायने उसे समझ में आ जाते हैं।

 स्पोर्ट्स स्वीमिंग में आक्रामकता होती है, जिससे आप केंद्रित हो जाते हैं।

 मगर एडवेंचर स्वीमिंग में आपकी किसी से प्रतिस्पर्द्धा नहीं होती।

 एक दूरी तय करने की चुनौती होती है।

 मेरे पिताजी आर्मी में थे, इसलिए आर्मी कैंटोनमेंट में मुझे स्वीमिंग पुल की सुविधा शुरू से मिली, इससे तैराकी के प्रति आकर्षण पैदा हुआ,जिसे बरकरार रख मैंने इसे जुनून में बदला।

 मैं मानता हूं कि नौसेना पानी से जुड़ा कॅरिअर है, लेकिन वायुसेना में भी मुझे मौका दिया गया है कि मैं अपने पैशन के साथ जुड़ा रहूं।

 इसलिए मुझे कभी नहीं लगा कि मैं यदि नैवी में होता तो बेहतर करता।

 मैं बता दूं कि मैं तैराकी के प्रति आकर्षित जरूर हुआ, लेकिन वायुसेना ही मुझमें जुनून व रोमांच पैदा करती थी।

, भारत से लगे समुद्र में पानी गर्म है।

 हमें इंग्लिश चैनल की तरह ठंडा पानी नहीं मिलता, इसीलिए तो इसे किंग ऑफ चैनल कहा गया है।

 उसमें मरीन लाइफ, ट्रैफिक, इंटरनेशनल शीपिंग लेन के साथ बहुत ठंडे पानी की चुनौतियां हंै।

 भारतीय वायुसेना के पहले एक्सपीडिशन में हमने तीन वर्ल्ड रिकॉर्ड बनाए।

 वह जून का महीना था और इंग्लिश चैनल के पानी का तापमान 8 डिग्री के आसपास था।

 वहां मैंने पहली बार ब्ल्यू बॉक्स जेलीफिश देखी।

 यह किंग कोबरा से दस गुना जहरीली होती है।

 फिर अंडर करंट बहुत स्ट्रांग हैं, जो अपने आप में रोमांचक और चुनौतीपूर्ण है।

, गंगोत्री से गंगासागर तक 16 दिनों में 3000 किमी की लॉन्ग रैश राफ्टिंग का सबसे पहले वर्ल्ड रिकॉर्ड बनाने का सर्टिफिकेशन हमें मिला है।

 हमने उस दौरान पांच नेशनल रिकॉर्ड भी बनाए।

 इससे पहले किसी ने गंगा में राफ्टिंग का प्रयास भी किया, तो सफल नहीं रहा।

 इसमें धारा को पढ़ना बहुत जरूरी होता है।

 गंगा कई स्थानों पर पानी की धार चार-चार यहां तक की पांच-पांच अलग भागों में बंट जाती है और उस वक्त सही दिशा-ज्ञान होना बहुत जरूरी होता है।

 पानी की धारा का ज्ञान नहीं होगा तो आप गंगा की मुख्य धारा को नहीं पकड़ पाएंगे।

 गंगा में राफ्टिंग के वक्त जब हम रात के वक्त किनारे पर कैंप करते थे, तो कई बार वहां लकड़बग्घे आ जाते थे, सांप आ जाते थे।

 उनका बहुत डर बना रहता था।

 2013 में एक बार तो गढ़ मुक्तेश्वर के पास 70-80 बंदरों के झुंड ने हमला करके हमारा पूरा राशन ही लूट लिया।

, मैंने इंग्लिश चैनल में तैराकी की, अरब सागर और गंगा में भी तैरा, लेकिन हर जगह का अनुभव बहुत ही अलग रहता है।

 इंग्लिश चैनल बहुत ही रेगुलेटेट है।

 1875 से अब तक 140 वर्षों में 1000 से 1100 शैलो स्वीमिंग और 800 के आस-पास रिले स्वीमिंग सफल रही हैं।

 इसी से समझा जा सकता है कि वह कितना चुनौतीपूर्ण है।

 मैं अब तक इंग्लिश चैनल में तीन बार तैर चुका हूं।

 तैराकी की मेरी श्रेणी में सबसे ज्यादा मेरे ही वर्ल्ड रिकॉर्ड हैं।

 अरब सागर में सबसे पहले मैंने गोवा से मुंबई तक स्वीमिंग की थी, जब 433 किलोमीटर का वर्ल्ड रिकॉर्ड बनाया था।

 अरब सागर में तैरना इंग्लिश चैनल से ज्यादा चुनौतीपूर्ण है, क्योंकि इंग्लिश चैनल 21 मील का है।

 अरब सागर में स्वीमिंग के वक्त समुद्र बहुत रफ था और बहुत-सी जैलीफिश से सामना हुआ।

 गंगा की बात करें तो पानी बहुत स्वच्छ नहीं है।

 खासकर कानपुर से उन्नाव तक तो उसे काली गंगा ही कहते हैं।

 इसमें तैरते वक्त अन्य चीजें आप पर ज्यादा हावी होती हैं।

 फिर घड़ियाल हैं।

 मैंने अपनी जिंदगी की पहली शार्क गंगा में ही देखी।

 एक बात और, दुनिया में अब तक जितनी भी रिवर स्वीमिंग हुई है।

 सभी में बॉडीसूट पहनकर ही तैराकी की गई पर हमने गंगा में तैराकी के वक्त सिर्फ स्वीमिंग गॉगल पहने थे।

, तैराकी आपको संवेदनशीलता सिखाती।

 मेरे ख्याल से तैराकी के अलावा कोई एक्सरसाइज नहीं हो सकती, जो आपकी पूरी बॉडी फिट रखे, क्योंकि इसमें फुल बॉडी मूवमेंट होता है।

 तैराकी हमें काफी चीजें सिखाती है, जैसे हम लोग जो तैराकी करते हैं उसके साथ सोशल मैसेज भी देते हैं।

 तैराकी मेरे ख्याल से एक स्ट्रॉन्ग मोटिवेशन है।

 इस क्षेत्र में यदि भारत की बात की जाए, तो हम स्पोर्ट्स फील्ड में विश्व स्तर पर पीछे हैं।

 हालांकि, एडवेंचर में हम कह सकते हैं कि भारत के सामने कोई नहीं है।

 हम वर्ल्ड में नंबर वन हैं।

 आप तैराकी करें या फिर कोई दूसरी एक्टिविटी, आपको आनंद आना चाहिए।

 समुद्र में तैराकी के वक्त जब लहरें ज्यादा ताकतवर होती हैं, तब ज्यादा सावधानी बरतनी चाहिए ताकि आपकी सांसें और धड़कन प्रभावित न हो।

 जब हमने तैयारी शुरू की तो कई लीटर पानी पी जाते थे।

 तैराकी मानसिक स्तर पर व्यक्तित्व बहुत मजबूत बनाती है।

 आप लहरों से जुझ रहे होते हैं और कुछ समय बाद आप उन लहरों का लुत्फ उठाने लगते हैं।

, हर एक्सपीडिशन में जोखिम होता है।

 कई बार हम लोग मौत से जूझकर आते हैं।

 यदि हाल की मुंबई से मैंगलोर की तैराकी की बात करूं, तो हमारे साथ जो मछुआरे थे उन्होंने कहा, हमने जिंदगी में इतनी ज्यादा जेलीफिश का सामना नहीं किया।

 हर स्वीमर से जेलीफिश लिपट रही थी।

 दो तरह की जेलीफिश का हमने सामना किया।

 एक ट्रांसपेरेंट और दूसरी ब्राउन, जो 12 से 15 फीट लंबी होती हैं।

 यदि कोई सामान्य व्यक्ति ऊपर से देखे, तो वह पानी में उतरने से ही डर जाएगा।

 जब भी हम लोग इंग्लिश चैनल में तैरने की चुनौती को स्वीकारते हैं, तो हमें डाइट और ट्रेनिंग पैटर्न का बहुत ख्याल रखना पड़ता है।

 ट्रेनिंग पैटर्न में रनिंग, साइकलिंग और स्ट्रैंग्थ ट्रेनिंग पर बहुत फोकस होता है।

 हम लोग छह से नौ घंटे तक नाइट स्वीमिंग की प्रैक्टिस करते हैं।

 डॉक्टरों के मुताबक स्वीमिंग 80 प्रतिशत मैंटल और 20 फीसदी फिजिकल होती है।

 इसके साथ ही हम मेडिटेशन भी करते हैं।

 सबसे महत्वपूर्ण बात यह है कि स्वीमिंग के दौरान हम कैसा लक्ष्य लेकर चल रहे हैं, वह हमें बहुत ही स्ट्रॉन्ग बनाता है।

 मैं जब स्वीमिंग करता हूं, तो अपने अगले प्लान के बारे में सोचना शुरू करता हूं, उस दौरान हमें कोई डिस्टर्ब नहीं करता है।

 मैंने तो अपनी ज्यादातर एक्सपीडिशन की योजना तैरते वक्त ही बनाई थी।

 कई बार तैरते वक्त हम लोग आध्यात्मिक अवस्था में लीन हो जाते हैं।

 इस तरह स्वीमिंग के दौरान कुछ न कुछ चलता रहता है, जिससे आप खुद को खाली महसूस नहीं करते हैं।

विंग कमांडर परमवीर सिंह।

गंगोत्री से गंगासागर तक राफ्टिंग में वर्ल्ड रिकॉर्ड, अंतराष्ट्रीय तैराक।

@., (जैसा उन्होंने मुंबई में विनोद यादव को बताया), सौजन्य – दैनिक भास्कर।

