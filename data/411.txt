लक्ष्य पाना है तो पहले भीतर के बंधनों से मुक्ति पाएं (दैनिक भास्कर)।

उज्ज्वल पाटनी, बाहरी बाधाओं की बजाय हमारे भीतरी बंधन ही हमें जीवन के लक्ष्य पाने से रोकते हैं।

 मनोवैज्ञानिक तरीकों से इनसे मुक्त हो जाइए।

 आप जहां हैं और आपके पास जो है, उसी से शुरुआत कर दीजिए।

 सही वक्त का ज्यादा इंतजार मत कीजिए।

 संभव हो तो धन वरना सेवा का दान कीजिए।

 मांगने वाले की जगह देने वाला बनने से नज़रिया बदलता है।

अक्सर हम अपने आंत्रप्रेन्योरशिप कोचिंग प्रोग्राम में प्रतिभागियों से कहते हैं कि अपनी सारी कमजोरी, हीन भावना, आत्म ग्लानि, बुरे अनुभव, नकारात्मकता और भय को एक कागज पर लिख लें।

 ये लिखते हुए उनके चेहरे पर अनेक भाव गुजरते नज़र आते हैं।

 किसी के चेहरे पर आक्रोश नज़र आता है तो किसी के आंसू भी निकल पड़ते हैं।

 उसके बाद लकड़ियों को एकत्र करके मैं आग लगाता हूं।

 जोर-जोर से नारे लगते हुए, जोश से भरा स्पीच देते हुए सब से आह्वान करता हूं कि अपने हाथ के कागज को जीतने हो सके, उतने टुकड़ों में बांट दें।

टुकड़े करते हुए चीखें, शोर मचाए और अपने भीतर के सारे बंधनों को तोड़ दें।

 उसके बाद धीरे-धीरे उन कागजों को आग के हवाले करते चले जाएं।

 सारे कागज आग के हवाले करने के बाद वे सब भीतर से हलके हो जाते हैं, कुछ जोर-जोर से हंसने लगते हैं, कुछ नाचने लगते हैं और कुछ सुबकने लगते हैं।

 ये करने वाले कोई आम लोग नहीं होते, सब किसी न किसी क्षेत्र में महारथी और समृद्ध होते हैं लेकिन, उस जलती हुई आग से सबके भीतर कुछ परिवर्तन आता है।

 इसी तरह भीतर के ऐसे बंधनों से हमें मुक्ति पानी है, जो हमें बड़े लक्ष्य पाने से रोक रहे हैं।

, दुनिया में सिर्फ दो तरह की समस्याएं हंै।

 एक, जिनका समाधान आपके नियंत्रण में है और दो, जिनका समाधान आपके नियंत्रण में नहीं हैं।

 जिनका समाधान आपके नियंत्रण में हैं, उनकी चिंता करने की जगह समाधान पर कार्य करें।

 जिनका समाधान आपके नियंत्रण में नहीं है, उनकी चिंता करके क्या होगा।

 यदि मौका मिले तो मेरे यूट्यूब चैनल पर ‘बड़ा वही बनेगा जो इग्नोर करेगा’ वीडियो देखें और आप तनाव लेना कम कर देंगे।

 सबको दुनिया से एक दिन जाना है, यह कटु यथार्थ है लेकिन, उसके पहले कुछ ऐसा करें कि हमें अपने पैदा होने पर गर्व हो और हमें जन्म देने वालों को खुद पर।

 कोई सपना यदि बाकी हो तो डट जाइए।

 जहां हैं वहीं से शुरू कीजिए, जो आपके पास है, उससे शुरू कीजिए और सही वक़्त का ज्यादा इंतजार मत कीजिये।

 ‘हर पतंग को पता है कि एक दिन उसे कचरे में जाना है लेकिन, उससे पहले एक बार आसमान छूकर दिखाना है।

’, नया भारतीय वर्ष शुरू हो रहा है।

 इस साल कुछ वक़्त दूसरों के लिए जिएं।

 हो सके तो कुछ पेड़ लगाएं और उनकी देखभाल करें।

 कम से कम यह जिम्मेदारी लें कि मैं ऐसा कोई काम नहीं करूंगा, जिससे प्रकृति का नुकसान हो।

 आप पॉलिथीन इस्तेमाल न करने का संकल्प ले सकते हैं।

 इस साल थोड़ा दान करें।

 इसका महत्व नहीं है कि आप कम कमाते हैं या ज्यादा लेकिन, कुछ तो आप दान कर ही सकते हैं।

 खुद के पास वक़्त न हो तो किसी संस्था को दे दीजिए।

 धन न हो तो थोड़ा सेवा-दान ही कर दीजिए।

 जिस दिन आपका हाथ मांगने वाले कि जगह देने वाले में बदल जाता है, उस दिन आप भीतर से विशाल हो जाते हैं।

 मैं मानता हूं कि जो दूसरों को देने के लिए जेब खोलते हैं, ऊपरवाला उन्हें देने के लिए अपना दिल खोलता है।

उज्ज्वल पाटनी।

बिज़नेस कोच एवं गिनीज विश्व रेकॉर्ड विजेता मोटीवेशनल स्पीकर।

@., सौजन्य- दैनिक भास्कर।

