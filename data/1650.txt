समीक्षा के संकेत (बिजनेस स्टैंडर्ड)।

वर्ष 2016-17 की आर्थिक समीक्षा न केवल व्यापक शोध के लिए उल्लेखनीय है बल्कि इसलिए भी कि यह देश की अर्थव्यवस्था के बारे में एक संयत, विश्वसनीय और हकीकत के करीब दृष्टिïकोण प्रस्तुत करती है।

 समीक्षा में सरकार के नए साहसी परीक्षणों की सराहना की गई और कहा गया है कि नोटबंदी के बाद भी भारत दुनिया की सबसे तेज विकसित होती अर्थव्यवस्थाओं में से एक बना रहेगा।

 समीक्षा में दीर्घावधि में भारत की संभावनाओं पर भी प्रकाश डाला गया है।

 कहा गया है कि भारत के लिए तेज वृद्घि दर वाली अर्थव्यवस्था बनने की संभावनाएं समाप्त नहीं हुई हैं लेकिन वक्त कम है।

 अनुमान के मुताबिक देश की आबादी से फायदा वर्ष 2020 में उच्चतम स्तर पर होगा।

 अगर निवेश, उत्पादकता और वृद्घि में इजाफा करने वाले गहन ढांचागत सुधार नहीं किए गए तो हम इस लाभांश का लाभ लेने में चूक जाएंगे जैसा कि इसके पूर्वाद्र्घ के मामले में हुआ।

 अगर इसमें उल्लिखित सुधारों को अंजाम दिया जा सका तो संभव है हम दोबारा उच्च विकास के पथ पर आगे बढ़ सकें।

समीक्षा के कुछ निष्कर्ष और अनुशंसाएं इसलिए उल्लेखनीय हैं क्योंकि वे मौजूदा प्रचलित सोच से अलग हैं।

 मसलन इसमें वृद्घि पर नोटबंदी का प्रभाव उल्लेखनीय है।

 इसकी वजह से वृद्घि दर सात फीसदी से नीचे आ सकती है।

 इसके अलावा अर्थव्यवस्था के डिजिटलीकरण के कई फायदों के बारे में बात करते हुए समीक्षा में यह भी कहा गया है कि इसके लिए यूं झटका देने वाला तरीका अपना उचित नहीं।

 नकदी के अपने लाभ हैं और डिजिटलीकरण के चलते क्या लाभ होंगे इसका गहन विश्लेषण आवश्यक है।

 उम्मीद की जानी चाहिए कि सरकार नोटबंदी के बाद जो नीतियां बनाएगी उनमें समीक्षा की अनुशंसाओं का ध्यान रखा जाएगा।

, समीक्षा में दलील दी गई है कि नोटबंदी के बाद नकदी में कमी उतनी नहीं हुई जितनी पहले सोची गई थी।

 इसकी भरपाई तेजी से की जा रही है।

 इस पूरी बहस में आंकड़ों के जरिये किया गया यह महत्त्वपूर्ण हस्तक्षेप है।

 यह बात ध्यान देने लायक है कि इस वर्ष की समीक्षा में ऐसे तमाम अन्य आर्थिक आंकड़े और पूर्वानुमान शामिल नहीं किए गए हैं जो अन्य वर्षों में इसका हिस्सा रहते थे।

 यह बात निराश करती है क्योंकि फिलहाल माहौल काफी अनिश्चित है और आंकड़ों की गुणवत्ता और उनकी उपलब्धता को लेकर प्रश्न उठ रहे हैं।

 अगर विश्वसनीय आर्थिक समीक्षा में तमाम बहसों के समर्थन में आंकड़े मौजूद रहते तो काफी मदद मिलती।

, कुछ अन्य सिफारिशें भी उतनी ही असामान्य हैं।

 हालांकि समीक्षा स्पष्टï रूप से निजीकरण की दलील नहीं देती लेकिन यह संचालन मुद्दों को न सुलझा पाने में सार्वजनिक क्षेत्र के बैंकों की नाकामी को जाहिर करती है।

 समीक्षा के अनुसार कर्ज समाधान के लिए विकेंद्रीकृत दृष्टिïकोण फलीभूत नहीं हो पाया है और फिलहाल ‘बैड बैंक’ शैली वाले समाधान की ओर कदम बढ़ रहे हैं।

 मगर यह दबाव में फंसी परिसंपत्तियों की मौजूदा समस्या को सुलझाने के लिए समाधान पेश करने में असफल सिद्घ हुई है।

 उन परिसंपत्तियों को बैड बैंक को हस्तांतरित करने में निजी क्षेत्र की शून्य सहभागिता होगी और नुकसान का भी समाजीकरण होगा लेकिन ऐसी परिसंपत्तियों के लिए बाजार आधारित कीमत निर्धारित करना मुश्किल और समय खपाने वाली कवायद होगी।

 दूसरे शब्दों में कहा जाए तो समीक्षा भारत में निवेश के मौजूदा संकट पर विराम लगने पर फिलहाल मुहर नहीं लगा सकती, जो भारत के कम वृद्घि के दायरे में फंसने की एक और वजह है।

 कुल मिलाकर अभी तक उठाए गए कदमों की प्रशंसा के साथ ही समीक्षा नए कदम उठाने की सलाह भी देती है, जहां समय तेजी से हाथ से फिसल रहा है और अगर भविष्य की पीढिय़ों को निराशा के गर्त से बचाना है तो भारत आर्थिक मोर्चे पर तीव्रगामी कदम उठाने का हकदार है।

, सौजन्य- बिजनेस स्टैंडर्ड।

