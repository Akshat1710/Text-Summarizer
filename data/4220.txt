शहरीकरण पर सवाल  (बिजनेस स्टेंडर्ड  )।

महज 24 घंटों के दौरान चेन्नई में 345 मिलीमीटर वर्षा ने वर्ष 1901 का रिकॉर्ड तोड़ दिया और इससे शहर के अधिकांश हिस्से जलमग्न हो गए हैं।

 इसकी विभीषिका चेन्नई से भी दूर दक्षिणी आंध्र प्रदेश के तट तक महसूस की जा रही है, जहां लोग असहाय नजर आ रहे हैं और 200 से भी अधिक लोगों की मौत हो गई।

 कारखाने और विद्यालय बंद हो गए हैं, इमारतों की पहली मंजिल तक पानी पहुंच गया है और हवाई अड्डïे को 6 दिसंबर तक बंद कर दिया है।

 व्यापक रूप से साझा की जा रही तस्वीरों में नजर आ रहा है कि पानी अडयार नदी पर बने पुल की रेलिंग तक पहुंच गया है।

 संकट की इस घड़ी में चेन्नई शहर के बाशिंदों ने प्रेरक मिसाल कायम करते हुए अजनबियों के लिए अपने घरों के दरवाजे खोल दिए हैं और वे प्रभावितों के लिए खाने और रहने का बंदोबस्त करने में जुटे हुए हैं।

 राज्य सरकार का दावा है कि खाने के 2 लाख से भी अधिक पैकेट वितरित किए गए हैं।

 सेना, नौसेना और वायुसेना कंधे से कंधा मिलाकर राहत कार्यों में लगी हैं।

, हालांकि इस वाकये से यह स्पष्ट सबक लिए बिना नहीं रहा जाना चाहिए कि क्या मूसलाधार वर्षा इतना विनाशकारी प्रभाव डाल सकती है।

 कहा जा रहा है कि तमिलनाडु के उत्तर में चक्रवाती दबाव बनने के बाद संबंधित संस्थाओं को भारी वर्षा की आशंका को लेकर पहले ही सूचित किया जा चुका था।

 इस चेतावनी को देखते हुए न केवल तैयारी नाकाफी थी बल्कि नगर से लगी चेंबरमबक्कम झील से बुधवार को 30,000 क्यूसेक अतिरिक्त पानी छोड़ा गया, जिससे शहर के कुछ और इलाके बाढ़ की जद में आ सकते हैं।

 ऐसे में राज्य सरकार और चेन्नई नगर निगम से यह सवाल पूछा जाना चाहिए कि क्या उनकी कोई जिम्मेदारी बनती है।

 मिसाल के तौर पर शहर के 900 किलोमीटर लंबे जल निकासी तंत्र के उन्नयन का काम अब तक पूरा हो जाना चाहिए था लेकिन उसमें देरी हो गई है।

, जहां इस बाढ़ के भारी परिणाम भुगतने पड़े हैं, वहीं चेन्नई को इस सत्र में पहले भी बाढ़ की स्थिति का शिकार होना पड़ा है, जिसकी वजह भी सामान्य से काफी अधिक वर्षा थी।

 ऐसी विषम मौसमी परिघटनाएं अब बेहद आम होती जा रही हैं और मौसम विज्ञानी उन्हें वैश्विक तापवृद्घि का नतीजा मान रहे हैं।

 यह घटना पेरिस जलवायु वार्ताओं के दौरान भारत की वार्ताओं में एक हितकारी कार्यवाही के रूप में उल्लिखित होनी चाहिए कि यह देश मानवजनित जलवायु परिवर्तनों से भी अधिक जोखिमों का सामना कर रहा है और वार्ताकारों को संयुक्त राष्टï्र प्रायोजित इस पहल में कुछ अतिरिक्त कदमों के बारे में विचार करना चाहिए, जिसे वैश्विक तापवृद्घि में तेजी को रोकने की अंतिम बेहतर कोशिश माना जा रहा है।

, इसमें अनियोजित शहरीकरण में तेजी की भी अहम भूमिका है।

 चेन्नई दलदल, कच्छ भूमि और जलमार्गों पर बसा शहर है।

 मगर शहरी नियोजन में ऐसे नैसर्गिक निकासी तंत्र को उपेक्षित किया गया और उसके पास ऐसी आपात स्थितियों के लिए भी कोई योजना नहीं।

 करोड़ों की आबादी वाले शहर में निकासी तंत्र केवल 6,50,000 की आबादी को ध्यान में रखकर बनाया गया था।

 कूवम और अडयार नदियों पर भी अतिक्रमण बढ़ता गया।

 शहर में आधी से अधिक नमभूमियां विकास की भेंट चढ़ चुकी हैं।

 शहर में जलाशयों की संख्या भी 150 से घटकर 27 रह गई है।

 हरित दायरे में नाटकीय कमी ने भी इस समस्या को गहरा दिया कि जमीन पर पानी ज्यादा नहीं टिक सकता।

 मौजूदा सरकार के ‘स्मार्ट सिटी’ पर जोर देने की मंशा में खराबी नहीं है।

 मगर ऐसी बुनियादी सुविधाओं पर सबसे पहले गौर किया जाना चाहिए।

 समय आ गया है कि लचर नियोजित शहरीकरण को लेकर भारत की प्राथमिकताओं पर प्रश्न किए जाएं।

,  , सौजन्य :- बिजनेस स्टेंडर्ड  ,4.12.2015।

