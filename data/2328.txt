साईं बैर न कीजिए ( हिंदुस्तान : Editorial)।

कवि कवि हैं।

 अपनी बिरादरी के हैं।

 अपनी बिरादरी को जानता हूं।

, इस हृदयहीन समय मैं एकमात्र ‘रसिक हृदय’ हूं।

 हाथरस का हूं।

 ‘बत रस’ से ‘लतरस’ का अभ्यस्त हूं।

 जिसका आदान-प्रदान हर रविवार ‘तिरछी नजर’ में करता रहता हूं।

, आज का कवि ‘सेल्फी’ है।

 सेल्फी क्या, वह पूरा ‘सेल्फेश्वर’ है।

 कहा भी है: ‘कविर्मनीषी परिभू स्वयंभू’।

 वह उस प्रजापति की तरह है, जो यथा-रुचि अपने विश्व की रचना करता है, यानी: ‘अपारे काव्य संसारे कविरंक: प्रजिपत:,यथेदं रेचते विश्वम् तथैदं परिवर्तते’।

 अंग्रेजी में उसे रचना के जनतंत्र का ‘अनिवार्चित विधायक’ माना गया है।

 वह ईश्वर की तरह ‘भाव का भूखा’ और स्वभाव से ‘दूखा-रूखा’ होता है, लेकिन ‘सूखा’ नहीं होता।

 वह ‘शब्द-क्रीड़क’ है।

 इस मर्म को हमारे जैसे ‘शब्द-क्रीड़क’ और ‘शब्दकीटक’ के अलावा कौन जान सकता है।

, मैं ‘चिरकुटबुद्धि’ हूं।

कवि-कुटाई मेरी प्रिय क्रीड़ा है, लेकिन कुटाई करते हुए भी मैं कवियों से डरता रहता हूं कि कहीं उनके शाप से भस्म न हो जाऊं।

 वे भी इतने कजूंस हैं कि मुङो एक ठो शाप भी नहीं देते।

 जिस तरह मैं उनको चिरकुटिया संप्रदाय का समझता हूं, वे मुङो भी परम चिरकुटपंथी समझते हैं।

, हिंदी साहित्य का मामूली विद्यार्थी भी जानता है कि साहित्य में ‘वापसी से वापसी तक’ का खेल चलता रहता है, लेकिन जो ‘साहित्य संगीत कला विहीन: साक्षात्पशुपुच्छविषाणहीन:’ कोटि के जंतु हैं, उनको यह खेल समझ में नहीं आता।

 शायद इसीलिए ज्यों ही चिरकुटिया संप्रदाय ने वापसी का नारा लगाया, त्यों ही नासमझों ने वापसी को भी अपने लिए चुनौती मान लिया।

साहित्य को जानने वाले जानते हैं कि पिछले बीस साल में न जाने कितनी बार कविता की वापसी हुई, कितनी बार कहानी की वापसी हुई और कितनी और उपन्यास की वापसी हुई।

 दरअसल ‘वापसी’ एक कला है।

 साहिर ने इस ‘वापसी’ पर एक शेर इस तरह कहा है:‘दुनिया ने तजुर्बातेहवादिस की शक्ल मेंजो कुछ मुङो दिया है वो लौटा रहा हूं मैं।

’इतनी सी बात है।

 कवि को जो दिया जाता है, उसे ही वह जिंदगी भर ‘वापस’ करता रहता है।

, जो साहित्य के इस मर्म को नहीं समझते, वे इसके लिए लठ-पिटाई पर आमादा हो उठते हैं।

 किसी ने सच कहा है कि ‘अ-रसिक को कविता नहीं सुनाई जानी चाहिए’ यानी ‘अरिसकेषु कवित्त निवदेनम् शिरषि मालिखि मालिखि मालिखि।

’ इसी तर्ज पर हम कह सकते हैं कि ‘असहिष्णु से विरोध निवेदनम् शिरषि माकुरु माकुरु माकुरु’।

 भैंस के आगे बीन बजाओ,तो भैंस खड़ी पगुराएगी ही।

यों जिस तरह कवि को विरोध का हक है, उसी तरह कवि के विरोध का विरोध करने का हक भी जायज है।

 लेकिन कवि के विरोध का विरोध करने वाले को गिरिधर कविराय की यह नसीहत जरूर ध्यान में रखनी चाहिए-‘साईं बैर न कीजिए,गुरु, पंडित, कवि, यार।

बेटा, बनिता, पंवरिया, यज्ञ करावनहार।

यज्ञ करावनहार, राज्य मंत्री जो होई।

विप्र, परौसी, वैद्य, आपकी तपै रसोई।

कहि गिरधर कविराय, जुगन ते यहि चलि आई।

इन तेरह सों तरह दिए, बनि आवै साईं।

’कैसे समझाऊं कि साईं कवि को ‘तरह’ दीजिए, ‘जिरह’ न कीजिए और रामायण के रचयिता आदि कवि वाल्मीकि के उस शाप का याद रखिए, जो उन्होंने मिथुनरत क्रोंच युगल के वधिक को दिया था कि हे वधिक, जा तुङो कभी शांति न मिले।

सौजन्य :- हिंदुस्तान, 1.11.2015,सुधिश पचौरी (हिंदी साहित्यकार)।

