व्हाइट हाउस : ट्रम्प ने हर दिन रची झूठ की कहानी (दैनिक भास्कर)।

अमेरिकी राष्ट्रपति डोनाल्ड ट्रम्प को व्हाइट हाउस में आज एक महीना पूरा हो गया।

 उनके ऑफिस का स्टाफ ही जानता है कि वहां उनका एक-एक दिन किस तरह बीता।

 हर दिन उन्हें उन आदेशों का सामना करना पड़ा, जिसकी उन्होंने कल्पना भी नहीं की थी।

 जो बातें व्हाइट हाउस से निकलकर आई हैं, वह बहुत कम हैं।

 वे पूरी तरह सच होंगी, इस बारे में कोई दावा नहीं कर सकता।

 जानिए राष्ट्रपति ट्रम्प का रिपोर्ट कार्ड।

गहरी नींद के बाद जागने या सालों बाद कोमा से बाहर आने के बाद दुनिया को समझने का अहसास कुछ अलग ही होता है।

 आपको हर चीज़ समझनी होती है या किसी की मदद की जरूरत होती है।

 तब आपको अचानक पता चलता है कि ‘शिकागो कब्स’ ने बेसबॉल की वर्ल्ड सीरीज़ जीत ली है और समूचे कैलिफोर्निया राज्य में बाढ़ आ गई है।

 अचानक बाढ़ आने के क्या कारण हो सकते हैं, फिर पता चलता है कि वहां एक बांध था, जिसमें दरार आई और वह फूट गया।

 अमेरिका के नए राष्ट्रपति डोनाल्ड ट्रम्प के पहले एक महीने का रिपोर्ट कार्ड कई अमेरिकियों के लिए ऐसा हो सकता है।

 अभी तक कुछ लोग विश्वास नहीं कर पाते हैं कि व्हाइट हाउस में वाकई डोनाल्ड ट्रम्प का प्रशासन है।

 कुछ अमेरिकियों के लिए पिछले एक महीने की स्थित कोमा से बाहर आने के समान ही है।

, 20 जनवरी से ही डोनाल्ड ट्रम्प ने झूठ बोलना शुरू कर दिया था।

 शायद उन्हें झूठ बोलना और सच सुनना ज्यादा पसंद है।

 वे इतनी साफगोई से झूठ बोलते हैं कि व्हाइट हाउस के प्रवक्ता भी हैरान रह जाते हैं।

 उन्हें बाहर आकर मीडिया के सामने वही बोलना पड़ता है, जो राष्ट्रपति ने उन्हें कहा होता है।

 यह अलग बात है कि उन्हें पिछले कुछ दिनों में शर्मिंदगी का सामना करना पड़ा है।

 प्रवक्ताओं ने कई बार वापस आकर राष्ट्रपति को सूचना दी कि मीडिया सच जानता है और वह उनकी कही गई बातें स्वीकार करने के लिए तैयार नहीं है।

 ऐसे में ट्रम्प कहते हैं- अगर मीडिया मेरी बातें हूबहू स्वीकार नहीं करता है, तो उसे भारी कीमत चुकानी पड़ेगी।

 पिछले करीब एक महीने से अमेरिकी करदाताओं, देश की वित्तीय स्थिति, जघन्य अपराधों की दर, मौसम के हालात से लेकर कई विषयों पर लगभग हर दिन नया झूठ राष्ट्रपति की तरफ से सुनने को मिल रहा है।

 शायद उनके प्रवक्ता भी इसके आदी हो चुके हैं।

, 1) इस बात का कोई सबूत नहीं है, लेकिन कहा जाता है कि 30 से 50 लाख लोगों ने चुनाव में अवैध मतदान किया।

 इसे कितना सच माना जाए, अगर वाकई ऐसा है, तो उन लोगों ने अपराध किया और संभव है कि अब तक का सबसे बड़े चुनावी घपले को अंजाम दिया गया।

 ज्यादा पूछे जाने के बाद एक वरिष्ठ सलाहकार ने कहा कि वे नए प्रशासन की गतिविधियों का बचाव करना चाहेंगे और उपरोक्त बातों को उन्होंने ‘व्यक्तिगत तथ्य’ बताते हुए इस बातचीत से ही पल्ला झाड़ लिया।

, 2) एक राष्ट्रपति अपने पड़ोसी देश के राष्ट्रपति को यह कैसे बोल सकता है कि वह सीमा पर सबसे ताकतवर सेना की तैनाती करेगा, ताकि गलत लोगों को, अपराध करने वालों को अमेरिका में आने से रोका जा सके।

 क्या ट्रम्प ने मैक्सिकन राष्ट्रपति को अमेरिका आने से रोकने के लिए ऐसा कहा था।

 इस तरह की भाषा का उपयोग किए जाने का उल्लेख हाल के दशकों में नहीं मिलता है।

, 3) ऑस्ट्रेलियाई प्रधानमंत्री से पहली बार बातचीत के दौरान बिना कुछ कहे फोन यूं ही रख देना।

 यह भी बिल्कुल ठीक नहीं था।

 इससे दुनियाभर में अमेरिकी प्रशासन के खिलाफ गलत संदेश गया।

 अमेरिकी नागरिकों को घृणा के भाव से देखा गया।

 ऐसी अजीब हरकत करने से पहले उन्हें यह जान लेना चाहिए था कि ऑस्ट्रेलिया अमेरिका के सबसे भरोसेमंद मित्रों में से एक है।

, 4) दुनियाभर में अमेरिकी उड़ानों से संबंधित विमानतलों पर विरोध प्रदर्शन हुए।

 अमेरिका में तो सबसे ज्यादा।

 बड़े विश्वविद्यालयों और कॉर्पोरेट जगत की दिग्गज कंपनियों में एक अलग तरह के दर्द का माहौल बना और वह आज भी व्याप्त है।

 उसका एक ही कारण था, राष्ट्रपति ट्रम्प का सबसे निंदनीय आदेश और आप्रवास को लेकर उनकी नीतियां।

 आप्रवास नीति पर भी उन्होंने कई झूठ बोले।

, 5) सात मुस्लिम देशों के नागरिकों को तत्काल प्रभाव से रोकने वाला आदेश असहनीय था।

 उसके खिलाफ अमेरिकी शहरों में विरोध हुआ।

 अंतत: अदालत ने उस आदेश को खारिज किया।

 इससे अंदाजा हुआ कि ट्रम्प ‘कुछ भी’ आदेश दे सकते हैं।

 वह आदेश अगर आज बरकरार होता तो कई विशेषज्ञ, डॉक्टर आदि विशेष लोगों से अमेरिका वंचित रह जाता।

 अंतत: संवैधानिक संकट खड़ा हो जाता।

, 6) संघीय अदालत ने राष्ट्रपति ट्रम्प का आदेश खारिज किया था।

 उनके व्हाइट आने के बाद यह पहला मौका था, जब न्यायपालिका ने साबित किया कि वह सबसे ऊपर है।

 संघीय अदालत के जज को ‘तथाकथित जज’ कहकर ट्रम्प ने अपनी ही आलोचना कराई।

 इससे पता चला कि न्यायपालिका का उन्हें कितना ज्ञान है।

 वे वही जज हैं, जिनकी नियुक्ति संघीय अदालत में जॉर्ज डब्ल्यू. बुश के कार्यकाल में हुई थी।

कैलिफोर्निया को कहा- ‘ऑउट ऑफ कंट्रोल’।

राष्ट्रपति डोनाल्ड ट्रम्प कैलिफोर्निया से भी संबंद्ध हैं और उनका कई बार वहां आना-जाना होता रहता है।

 इसके बावजूद वे उसे कई बार मदद करने से इंकार कर चुके हैं।

 जबकि कैलिफोर्निया ऐसा राज्य है, जिसका योगदान दुनिया की बड़ी अर्थव्यवस्था वाले व्यावसायिक क्षेत्रों के तौर पर जाना जाता है।

 हर साल अमेरिकी अर्थव्यवस्था में उसका योगदान टैक्स के रूप में 350 अरब डॉलर से अधिक होता है।

 अमेरिकी सरकार को अपने यहां के राज्यों में टैक्स के रूप में एक ही राज्य से मिलने वाली यह अधिकतम राशि है।

 ऐसे राज्य के बारे में ट्रम्प कहते हैं- उस राज्य की नीतियां ठीक नहीं है, वह अपनी सही राह पर नहीं है, वह ‘ऑउट ऑफ कंट्रोल हो चुका है’।

 ऐसा शायद इसलिए भी हो सकता है, क्योंकि कैलिफोर्निया के गवर्नर जैरी ब्राउन डेमोक्रेटिक पार्टी से हैं।

सौजन्य- दैनिक भास्कर।

