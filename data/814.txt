मेहनत को मिली मान्यता (दैनिक जागरण )।

बिहार विधानसभा चुनाव में भाजपा की हार के बाद जब कुछ सेवानिवृत्त और असंतुष्ट भाजपा नेताओं ने पार्टी नेतृत्व के खिलाफ मोर्चा खोला तो मीडिया और बुद्धिजीवियों के एक तबके ने अमित शाह की विदाई की उल्टी गिनती शुरू कर दी थी।

 बिहार के नतीजों के साथ दिल्ली की हार, संघ की कथित नाराजगी और तंत्र के केंद्रीयकरण के बहाने परिवर्तन की संभावनाएं उभारी जाने लगीं।

 अब जब अमित शाह फिर भाजपा अध्यक्ष बन गए हैं तो उन तर्को का आंकलन प्रासंगिक हो जाता है।

 बिहार और दिल्ली में मिली हार को शाह की असफलता बताने वालों को उनके नेतृत्व में लड़े गए सभी छह विधानसभा चुनावों की समग्र विवेचना करनी चाहिए।

 इन छह में से किसी भी राज्य में न तो भाजपा सत्ता में थी और न ही पार्टी के पास विपक्ष को चुनौती देने की क्षमता वाला कोई स्थानीय नेतृत्व था।

 शाह ने जहां महाराष्ट्र में शिवसेना से गठबंधन तोड़ने का साहस किया वहीं झारखंड में आजसू से गठबंधन कर पार्टी को दोनों प्रदेशों में विजय दिलाई।

 हरियाणा में कभी-भी दहाई का आंकड़ा न लांघने वाली भाजपा को प्रभावी रणनीति के जरिये जाट-गैर जाट की जातीय राजनीति के दलदल से निकाल कर बहुमत दिलाया।

 जम्मू-कश्मीर में ऐतिहासिक प्रदर्शन कर प्रदेश में पहली बार पार्टी उपमुख्यमंत्री के साथ सत्ता में आई।

 इन चारों राज्यों में शाह की रणनीति और मोदी की लोकप्रियता के चलते भाजपा को भारी सफलता मिली।

, दिल्ली में आम आदमी पार्टी के तूफान में कांग्रेस तो पूर्णतया साफ हो गई, लेकिन हार के बावजूद भाजपा अपना जनाधार बचाने में कामयाब रही।

 बिहार में 50 प्रतिशत पिछड़ों और 16 प्रतिशत अल्पसंख्यकों के गठबंधन के खिलाफ भाजपा का सामाजिक समीकरण शुरू से कमजोर दिखा, लेकिन भाजपा ने प्रभावी गठबंधन कर 37 प्रतिशत मत पाए जो 2010 में मिले मतों से दोगुना से अधिक थे।

 बिहार चुनाव के दौरान कुछ भाजपा नेताओं और सेक्युलर ब्रिगेड ने जिस तरह पार्टी का खेल बिगाड़ा उससे बिहार की हार का ठीकरा सिर्फ शाह और मोदी पर फोड़ना तर्कसंगत नहीं।

, राष्ट्रीय स्वयंसेवक संघ की शाह के प्रति नाराजगी को उछालने वालों को शायद यह नहीं पता कि भाजपा अध्यक्ष ने अपना सार्वजनिक जीवन संघ के एक मामूली कार्यकर्ता के रूप में शुरू किया था और आज भी वह सत्ताधारी पार्टी के अध्यक्ष पद पर बैठ कर अपने को स्वयंसेवक कहलाने में गर्व महसूस करते हैं।

 शाह ने नरेंद्र मोदी के सानिध्य में वर्षो तक गुजरात में संघ के प्रचारक के रूप में काम किया और आज भी पार्टी के छोटे-बड़े निर्णयों में वह संघ की राय को पूरी महत्ता देते हैं।

, पार्टी की कमान संभालने के एक साल से भी कम अवधि में शाह पूवरेत्तर सहित देश के सभी राज्यों का दौरा करने वाले पहले भाजपा अध्यक्ष हैं।

 इस दौरान उन्होंने 495 किमी प्रतिदिन के हिसाब से 2,65,600 किमी यात्र की और हर स्तर के कार्यकर्ता से सीधा संपर्क साधने का प्रयास किया।

 राज्यों में प्रवास के दौरान उन्होंने छोटे से छोटे कार्यकर्ताओं से मिलने के लिए अलग से समय रखा।

 पार्टी के आम लोगों से संपर्क साधने के लिए उन्होंने पाक्षिक जनसंवाद की प्रथा शुरू की।

 अब तक हुए 16 जनसंवादों में छह हजार से अधिक कार्यकर्ताओं से संपर्क किया गया है।

 विधानसभा चुनावों के दौरान उन्होंने हमेशा प्रदेश नेतृत्व, प्रदेश संगठन और जनप्रतिनिधियों के साथ संवाद और पार्टी की संसदीय समिति में विचार-विमर्श के बाद ही टिकटों पर निर्णय लिया।

 विधानसभा चुनावों में टिकटों के बटवारे के आकलन से पता लगता है कि जमीनी कार्यकर्ताओं को पहली प्राथमिकता देने के लिए शाह ने नेताओं के कोटे की प्रथा को खत्म करने के साथ-साथ हवाई नेताओं को दरकिनार किया।

 इस कारण उन्हें पार्टी के एक तबके की नाराजगी का भी सामना करना पड़ा।

 ऊपर से रूखे दिखने वाले शाह की कार्यशैली में कुछ तो विशेष होगा कि वे अहमदाबाद के नारानपुरा वार्ड के एक मामूली बूथ कार्यकर्ता से भाजपा के राष्ट्रीय अध्यक्ष तक का सफर तय कर सके।

, जहां तक पार्टी और सरकार के बीच तालमेल का प्रश्न है, मोदी और शाह की जोड़ी से बेहतर शायद यह और कोई नहीं कर सकता।

 पिछले 18 महीनों में शाह जिस तरह लगातार सरकार के मंत्रियों के संपर्क में दिखे वह पार्टी और सरकार के बीच के सामंजस्य को दर्शाता है।

 मुद्रा और फसल बीमा जैसे मोदी सरकार के कार्यक्रमों के आलेखन में भी भाजपा अध्यक्ष का काफी योगदान रहा।

 नमामि गंगे और बेटी बचाओ- बेटी पढ़ाओ के सुचारू कार्यान्वयन के लिए भाजपा में दो विशिष्ट प्रकोष्ठों का गठन भी किया गया है।

 विश्व स्तर पर मंदी के दौर में जब भारत तेज आर्थिक गति से बढ़ने को संघर्षरत है तब संगठन और सरकार के बीच किसी तरह के मतभेद के लिए गुंजाइश न रहना ही देश के हित में है।

 अमित शाह और प्रधानमंत्री मोदी पर समय-समय पर पार्टी के शीर्ष नेताओं और क्षेत्रीय नेताओं को कमजोर करने के आरोप भी लगे, लेकिन सुषमा स्वराज, वसुंधरा राजे और शिवराज सिंह चौहान पर विपक्ष के लगातार हमलों और उनके इस्तीफे की मांग को लेकर संसद में संकट ङोलने के बावजूद शाह और मोदी लगातार उनके साथ मजबूती से खड़े रहे।

, भाजपा अध्यक्ष ने प्रदेश के संगठन चुनावों में जिस तरह वसुंधरा राजे और शिवराज सिंह चौहान को पूरी छूट दी उससे क्षेत्रीय नेतृत्व को मजबूती देने की उनकी कटिबद्धता प्रकट होती है।

 उन्होंने अल्पावधि के अपने कार्यकाल में पार्टी के विस्तार और संगठन को मजबूती देने के लिए भी कई ठोस कदम उठाए हैं।

 तीन करोड़ की सदस्यता को 11 करोड़ के ऊपर पहुंचाना, एक वर्ष में 7,25,000 कार्यकर्ताओं का प्रशिक्षण, पार्टी के विभागों का पुनर्गठन और ब्लॉक से लेकर दिल्ली तक संगठन के बीच सुचारू संपर्क उनकी ही देन है।

 भाजपा जिस तरह देश की राजनीति का प्रमुख केंद्र बनकर उभरी है उसे देखते हुए अमित शाह को दूसरा टर्म मिलना ही था।

 सच तो यह है कि यदि ऐसा न होता तो भाजपा के भविष्य पर बड़ा प्रश्न चिन्ह लगता।

,  , सौजन्य :- दैनिक जागरण ,28.01.2016,देवेंद्र कुमार (शोध संस्था आरडीआई के निदेशक हैं)।

