नोटबंदी की बहस में न करें अहम पहलुओं की अनदेखी (बिजलेस स्टैंडर्ड)।

 =": #0000;"प्रधानमंत्री नरेंद्र मोदी द्वारा की गई नोटबंदी को लेकर उसके फायदे और नुकसान पर व्यापक बहस चल रही है लेकिन इस आलोक में आठ अहम सवालों के जवाब तलाश रहे हैं ओमकार गोस्वामी, फेसबुक खासी क्रांतिकारी जगह है।

 मगर ऐसा होने के बावजूद वहां पर पूरी तस्वीर स्पष्टï नहीं होती और यह अंदाजा भी नहीं लग पाता कि किसी बड़ी परिघटना के क्या परिणाम होंगे।

 खासतौर से 8 नवंबर, 2016 के बाद से ऐसा विशेष रूप से देखने को मिल रहा है, जब प्रधानमंत्री नरेंद्र मोदी ने ऐतिहासिक नोटबंदी का ऐलान करते हुए 500 और 1,000 रुपये के पुराने नोटों को चलन से बाहर कर दिया था।

 इस विषय पर आई तमाम पोस्ट में से अधिकांश में खीझ और गुस्सा भरा था लेकिन उसके बावजूद कुछ ऐसी भी थीं, जिनमें मोदी की भक्ति का ही गुणगान हो रहा था।

 कुछ अखबारों में आलेखों को छोड़कर मैंने इस विषय पर आर्थिक पहलुओं को लेकर दमदार दलीलों वाला कुछ और नहीं पढ़ा।

 मेरे ख्याल से नोटबंदी को लेकर आठ ऐसे मसले हैं, जिन पर चर्चा करने की जरूरत है।

, 1. नोटबंदी से पहले क्या भारत दुनिया के अन्य प्रमुख देशों की तुलना में कहीं अधिक नकदी के जरिये संचालित हो रहा था।

 इसका जवाब ‘हां’ में होगा।

 ट्रेडिंग इकनॉमिक्स के आंकड़े इसकी पुष्टिï करते हैं।

 यह वित्तीय प्रणाली में नकद मुद्रा के प्रसार को प्रतिबिंबित करता है।

 इसे एम जीरो कहा जाता है।

 यह मौजूदा कीमतों पर किसी देश के जीडीपी की तुलना में नकदी की तस्वीर पेश करता है।

 इस पैमाने पर हम काफी ऊपर नजर आते हैं।

 तकरीबन 26 देशों (यूरोक्षेत्र सहित) के नॉमिनल जीडीपी में 7.4 फीसदी के माध्य की तुलना में 2016 में भारत के लिए यही पैमाना 12 फीसदी था।

 चूंकि यह अतिरेक नकदी की स्थिति बयां करता है, लिहाजा यह अंतर कोई छोटा-मोटा नहीं है।

 क्या इस पैमाने पर हमारा प्रदर्शन बदतर था।

 इसका जवाब होगा ‘नहीं।

’ इस पैमाने पर अमेरिका में 20.1 फीसदी और जापान में 19.3 फीसदी का अनुपात है।

 इन देशों में भी अतिरेक नकदी का प्रसार है।

 हालांकि यह भी एक तथ्य है कि अमेरिकी डॉलर दुनिया भर में सहेजकर रखी जाने वाली मुद्रा है।

 मगर उनकी मिसाल दर्शाती है कि इस पैमाने पर केवल हम अकेले ही नहीं है।

 हमारे दो निकटवर्ती पड़ोसी देशों बांग्लादेश और श्रीलंका में यह अनुपात खासा कम है।

 बांग्लादेश में यही औसत जहां 8.4 फीसदी के स्तर पर है तो श्रीलंका में यह उससे भी आधा कम यानी 4.3 फीसदी है।

 वास्तव में 26 में से 20 देशों में यह अनुपात भारत से कम है।

, 2. बड़ी नोटबंदी आखिर क्या गुल खिलाती है।

 अगर उतनी ही मात्रा के नए नोट चलन में आ जाएं तो यह खास प्रभाव नहीं डालती लेकिन यह व्यवस्थाक्रम में काफी अड़चनें पैदा करती है।

 हालांकि अगर नोटबंदी के बाद उतनी ही राशि की मुद्रा दोबारा चलन में न आए तो इससे वित्तीय प्रणाली में नकदी की कमी हो जाती है, जिसके दो प्रभाव होते हैं।

 पहला तो यही कि लघु अवधि में यह उत्पादन को बाधित करता है क्योंकि विक्रेताओं और खरीदारों को नकदी की उनकी पुरानी सहूलियत वाली व्यवस्था के अभाव में संघर्ष करना पड़ता है।

 अक्टूबर से दिसंबर, 2016 की अवधि के दरमियान नोटबंदी का कोई खास प्रभाव नहीं पडऩा चाहिए।

 मगर जनवरी से मार्च और अप्रैल से जून, 2017 के दौरान मुझे वास्तविक जीडीपी में 0.75 फीसदी की कमी आने का अनुमान है।

 लिहाजा, धीरे-धीरे भारत इसके बाद 20 से 25 फीसदी कम नकदी पर निर्भरता के साथ ताल मिलाएगा।

 इसका दूसरा प्रभाव यही होगा कि लोग डेबिट और क्रेडिट कार्डों के अलावा ई-भुगतान जैसे विकल्पों के जरिये नकदी रहित लेनदेन की ओर मुखातिब होंगे।

 इसी मोर्चे पर मोदी के सबसे बड़े धमाके की कामयाबी या नाकामी तय होगी।

, 3. इसे सफल बनाने के लिए ई-भुगतान और प्लास्टिक मनी के आकार, दायरे और पहुंच को निश्चित रूप से तेज करना होगा।

 सरकार के हिमायती इसे लेकर खूब शोर मचा रहे हैं लेकिन संक्रमण से जुड़े साक्ष्यों के अभाव में यह बेवजह का शोरशराबा होगा।

 यह बेहद महत्त्वपूर्ण है कि भीम (भारत इंटरफेस फोर मनी) और आधार आधारित अन्य भुगतान विकल्पों को देश भर में खासतौर से दूरदराज के और ग्रामीण इलाकों में व्यापक रूप से चलन में लाना होगा।

 मैं यही सुझाव देना चाहूंगा कि वर्ष 2017-18 के बजट में ऐसे प्रत्येक लेनदेन के लिए ई-भुगतान करने वालों को छूट के जरिये प्रोत्साहन दिया जाना चाहिए और सेवा प्रदाताओं को उसका भुगतान किया जाए।

, 4. यह वाणिज्यिक बैंकों और भारतीय रिजर्व बैंक (आरबीआई) को कैसे प्रभावित करता है।

 लघु अवधि में यह बुरी तरह प्रभावित करेगा।

 प्रत्येक बैंक 500 और 1,000 रुपये के पुराने नोटों के जमा भंडार पर बैठा है, जिस पर देनदारी के चलते ब्याज का बोझ पड़ेगा।

 ऐसे अतिरिक्त ब्याज व्यय के मोर्चे पर आरबीआई ने उनकी मदद का वादा किया है, जिसका अर्थ है कि वह इस सब्सिडी का बोझ वहन करेगा।

 जब तक कर्ज की मांग में नाटकीय रूप से सुधार नहीं होता तब तक यह उस बैंकिंग तंत्र पर अतिरिक्त बोझ बढ़ाएगा, जो पहले ही गैर निष्पादित आस्तियों के वजन से कराह रहा है।

, 5. क्या यह चरणबद्घ तरीके से हो सकता है।

 मसलन कि अगले पांच वर्षों में हर साल तकरीबन पांच फीसदी नकदी से मुक्ति की युक्ति खोजना।

 तकनीकी रूप से तो इसका जवाब हां में हो सकता है मगर वास्तविक रूप में यह नकदी रहित लेनदेनों और ई-भुगतानों की प्रक्रिया को तेजी देने में कोई भूमिका नहीं निभाएगा।

, 6. क्या आरबीआई ने अपनी साख के साथ न्याय किया।

 इसका जवाब हां और नहीं दोनों में हो सकता है।

 नोट छापने वाली इकाइयों ने चौबीसों घंटे नए नोट छापने का काम किया और ढुलाई को लेकर तमाम मुश्किलों के बावजूद देश में मौजूद मुद्रा केंद्रों तक उन्हें पहुंचाया।

 आरबीआई और बैंकों ने अपनी हरसंभव कोशिशें कीं।

 फिर भी इस मामले की व्यापकता और गंभीरता को देखते हुए गवर्नर का हैरतअंगेज रूप से खामोश रहना खासा हैरान करने वाला रहा।

 यह उनका दायित्व था कि वह नागरिकों को आश्वस्त करते और प्रत्येक पखवाड़े अहम तथ्यों की तस्वीर सामने रखते।

, 7. क्या यह तानाशाही भरा था।

 जी, हां।

 मोदी ने सोचा कि यह भारत के लिए बेहतर था।

 उन्होंने आदेश दिया और बाकियों ने उस आदेश की पूर्ति की।

, 8. क्या यह भारत के लिए बेहतर होगा।

 अगर भुगतान विकल्प परवान चढ़ते हैं तो इससे ऐसी अर्थव्यवस्था बनेगी जो उसी स्तर की गतिविधियों के लिए प्रगतिशील रूप से कम नकदी पर निर्भर होगी।

 इससे चिह्नित शृंखला भी बनेगी, जिससे मुद्रा पर नजर रखना आसान होगा।

 हालांकि यह कपोल कल्पना ही होगी कि ‘काले धन’ से जुड़े लेनदेन खत्म हो जाएंगे।

 जमीन जायदाद के सौदों और रिश्वतखोरी में काले धन का चलन बदस्तूर कायम रहेगा।

 यह देखना दिलचस्प होगा कि मोदी इस मोर्चे पर क्या कदम उठाते हैं।

, यह बेहद सख्त और मुश्किल कवायद है।

 यहां तक कि अभी पंच किसी पक्ष में लामबंद नहीं हुए हैं।

 वे किसी भी खेमे का रुख कर सकते हैं।

 बहरहाल शीर्ष पर अपनी आवाज उठाने या दबाने के बजाय हमें आंकड़ों का विश्लेषण करना चाहिए।

 इसके साथ ही पूरी तस्वीर उभरने तक इंतजार किया जाना ही उचित होगा।

, – ओमकार गोस्वामी।

सौजन्य- बिजनेस स्टैंडर्ड।

