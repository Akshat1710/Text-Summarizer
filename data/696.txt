विदेशी कर्ज के मोर्चे पर भारत की दशा (बिजनेस स्टैंडर्ड)।

ब्रिक्स देशों के बीच विदेशी कर्ज संबंधी आंकड़ों के मामले में भारत बेहतर स्थिति में नजर आ रहा है।

 इस विषय पर विस्तार से रोशनी डाल रहे हैं पार्थसारथि शोम, विभिन्न देशों के विदेशी कर्ज संबंधी वर्ष 2017 के आंकड़े सामने आ चुके हैं।

 ऐसे आंकड़ों को लेकर पहले के कई अवसरों की तरह इस बार भी मेरा सवाल यही है कि इसमें भारत का प्रदर्शन कैसा रहा।

 अक्सर सुनने को यही मिलता रहा है कि भारत निचले पायदानों पर झूल रहा है।

 ऐसे मुझे वर्ष के आरंभ में यह देखकर खुशी हुई कि अपने ब्रिक्स सहयोगियों की तुलना में भारत की स्थिति बहुत बुरी नहीं रही।

, विभिन्न देश चर्चा के दौरान अंतरराष्ट्रीय कर्ज को अलग-अलग ढंग से परिभाषित करते हैं।

 इस बहुपक्षीय कवायद में विदेशी कर्ज से तात्पर्य सार्वजनिक, सार्वजनिक गारंटी वाले, निजी और बिना गारंटी वाले दीर्घावधि के कर्ज, अंतरराष्ट्रीय मुद्रा कोष (आईएमएफ) के कर्ज और अल्पावधि के कर्ज के रूप में की जाती है।

 ऐसे में यह व्यापक स्वरूप में होता है।

 सकल राष्ट्रीय आय (जीएनआई) जो कि आधार है, उसमें सभी देसी उत्पादकों द्वारा उत्पादित मूल्य तथा कोई भी अन्य उत्पाद कर (सब्सिडी को घटाकर) इसमें शामिल होता है।

 यह वह मूल्य होता है जो पूर्व उत्पादों के मूल्यांकन में शामिल नहीं होता है।

 इसके अलावा विदेशों से होने वाली प्राथमिक आय की कुल प्राप्तियां (कर्मचारियों और संपत्ति से होने वाली आय की क्षतिपूर्ति) भी इससे बाहर रहती है।

, आंकड़ों से पता चलता है कि वर्ष 2000 से 2015 के दौरान चीन इसमें अत्यधिक सहज स्थिति में था।

 वह इसके अलावा भी कई अंतरराष्ट्रीय आर्थिक संकेतकों में शीर्ष पर था।

 नई सहस्राब्दि की शुरुआत से लेकर अब तक जीएनआई के अनुपात में उसका विदेशी कर्ज 15 फीसदी से कम के स्तर पर रहा है।

 भारत इस मामले में उससे साफ तौर पर पीछे रहा है।

 उसका स्तर 20 फीसदी के आसपास रहा है।

 परंतु फिलहाल सरकार की प्रमुख चिंता यह होनी चाहिए कि बीते एक दशक के दौरान यह कम से कम 10 फीसदी ऊपर गया है।

 यह वृद्घि उल्लेखनीय है।

, चाहे जो भी हो लेकिन हमें यह स्वीकार करना होगा कि सन 1990 के दशक में आर्थिक उदारीकरण के बावजूद भारत विदेशी कर्ज के जाल से बचा रहा है।

 विदेशी कर्ज का जाल एक ऐसी स्थिति है जहां कोई देश अपने ब्याज भुगतान तक के लिए कर्ज लिया करता है।

 इसके उलट दक्षिण अफ्रीका की स्थिति में तेजी से गिरावट आई है।

 गत 15 वर्ष में उसके विदेशी कर्ज का स्तर लगभग 20 फीसदी से बढ़ता हुआ 45 फीसदी तक पहुंच गया।

 इस बीच ब्राजील ने अपनी स्थिति सुधारी और वह वर्ष 2002 के लगभग 50 फीसदी से सुधरकर वर्ष 2015 में 30 फीसदी तक आ पहुंचा।

 इससे पता चलता है कि वर्ष 2000 के दशक में ब्राजील का आर्थिक प्रदर्शन कितना बेहतर रहा।

 लेकिन वर्ष 2015 में आंतरिक भ्रष्टïाचार ने इसे प्रभावित करना शुरू कर दिया।

 ठीक इसी तरह दक्षिण अफ्रीका के आंकड़े बताते हैं कि कैसे शनै: शनै: उसकी अर्थव्यवस्था की हालत में गिरावट आनी शुरू हुई।

 रूस की अर्थव्यवस्था पेट्रोलियम आधारित है इसलिए उसके बारे में आसानी से कोई टिप्पणी नहीं की जा सकती है।

, किसी भी देश की विदेशी कर्ज को निपटाने की क्षमता उसकी निर्यात क्षमता पर निर्भर करती है।

 विदेशी कर्ज और निर्यात का अनुपात भी विदेशी कर्ज और जीएनआई के अनुपात के जैसा हो यह भी जरूरी नहीं है।

 इसका अंतर यह बताता है कि हर देश किस हद तक आत्मनिर्भर है।

 वर्ष 2015 में ब्राजील में निर्यात और जीएनआई का अनुपात 13.6 फीसदी था, चीन में यह 24.6 फीसदी, रूस में 33.4 फीसदी, दक्षिण अफ्रीका में 34.4 फीसदी और भारत में 21.6 फीसदी था।

 निश्चित रूप से वर्ष 2000 से 2015 के बीच सभी देशों के आंकड़ों में इजाफा हुआ है।

 ब्राजील में यह 2.8 फीसदी बढ़ा, चीन में 7.6 फीसदी, भारत में 8.4 फीसदी और दक्षिण अफ्रीका में 4.7 फीसदी।

 केवल रूस के आंकड़ों में 12.2 फीसदी गिरावट देखी गई।

 जाहिर है ऐसा वैश्विक पेट्रोलियम कीमतों में आई गिरावट की वजह से हुआ था।

, कुछ अन्य आंकड़े हैं जो बताते हैं कि निर्यात प्रतिशत के अनुपात में विदेशी कर्ज की स्थिति क्या रही।

 चीन यहां भी औरों के मुकाबले बेहतर स्थिति में नजर आता है।

 वहां यह अनुपात व्यापक तौर पर 50-60 फीसदी के आसपास है।

 दक्षिण अफ्रीका शुरुआत में चीन से नीचे था लेकिन समय बीतने के साथ उसकी हालत लगातार बिगड़ती चली गई और वह 13 फीसदी तक जा फिसला।

 ऐसा तब है जबकि वह हीरे का एक बड़ा निर्यातक है और वैश्विक मांग के मुताबिक अपनी आपूर्ति में बदलाव कर सकता है।

 भारत के प्रदर्शन में सुधार देखने को मिला है।

 यह 160 फीसदी की गिरावट से सुधरकर अब 108 फीसदी पर है।

 जहां तक ब्राजील की बात है तो उसने वर्ष 2000 में 360 प्रतिशत के साथ शुरुआत की थी, वर्ष 2008 में वह 109 फीसदी पर पहुंचा और वर्ष 2015 में एक बार फिर गिरकर 230 फीसदी के स्तर पर आ गया।

 विभिन्न लैटिन अमेरिकी देशों की अर्थव्यवस्थाओं में ऐसा उतार-चढ़ाव दर्ज किया गया है।

 वहीं दूसरी ओर भारत सुधार की धीमी किंतु मजबूत राह पर आगे बढ़ रहा है।

 वह सुनियोजित ढंग से अपने विदेशी कर्ज की भरपाई करने में कामयाब रहा है।

, ब्रिक्स देशों के बीच भी कमोबेश ऐसा ही रुझान देखने को मिला।

 जीएनआई के स्थान पर अगर विदेशी कर्ज के साथ ब्याज भुगतान के आंकड़ों को देखें तो यह बात साफ जाहिर होती है।

 गौर से देखा जाए तो नए विदेशी कर्ज पर औसत ब्याज दर में कोई खास इजाफा नहीं हुआ है।

 समूचे ब्रिक्स देशों में उसमें एक किस्म का ठहराव देखने को मिलता है।

 चीन जरूर इसका अपवाद नजर आता है जहां हाल के दिनों में ब्याज दर में मामूली इजाफा देखने को मिला है।

 भारत में इन दरों में जहां लहरों के समान उतार-चढ़ाव देखने को मिला है वहीं हाल के वर्षों में इसमें गिरावट का स्वागतयोग्य रुझान नजर आता है।

, लब्बोलुआब यह है कि ब्रिक्स देशों के पास जो अंतरराष्ट्रीय कोष है उसके स्तर की विवेचना की जानी चाहिए कि क्या उसका इस्तेमाल विदेशी कर्ज के निपटान में किया जा सकता है।

 चीन के अलावा विदेशी कर्ज के प्रतिशत के रूप में यह कोष 100 फीसदी के स्तर से नीचे ही रहा है।

 चीन के मामले में यह 2009-10 में बढ़कर 500 फीसदी हो गया था और अभी भी यह 200 फीसदी के स्तर से ऊपर है।

 आश्चर्य नहीं कि अक्सर विभिन्न देश इसकी शिकायत करते हैं।

 वह शिकायत सही हो या गलत लेकिन उनका कहना है कि चीन ने यह उच्च निर्यात और अवमूल्यित विनिमय दर की मदद से हासिल किया है।

, – पार्थसारथि शोम।

सौजन्य- बिजनेस स्टैंडर्ड।

