बौद्धिक एवं आर्थिक समृद्धि की योजनाएं (दैनिक भास्कर : Editorial)।

इंडिया योजना की आवश्यकता स्वयंसिद्ध है।

 प्रसन्नता की बात है कि केंद्र ने इसे उच्च प्रथमिकता दी है।

 1000 करोड़ रुपए की इस परियोजना का मकसद वज्ञान वंकनीक के क्षेत्र में अनुसंधान को बढ़ावा देना है।

 उच्च शिक्षा एवं तकनीक के संस्थानों की यही सबसे बड़ी आलोचना रही है कि वहां मौलिक शोध नहीं होते, नतीजतन आविष्कार के लिहाज से भारत बेहद पिछड़ा हुआ है।

, अब कोशिश ऐसा मंच बनाने की है, जहां अलग-अलग संस्थानों से अनुसंधान के प्रस्ताव स्वीकार किए जाएंगे और उनकी जांच-परखकर उन्हें मंजूरी दी जाएगी।

 साथ ही शोध कार्य के लिए धन की व्यवस्था इसी प्रक्रिया के तहत होगी।

 उल्लेखनीय है कि इम्प्रिंट इंडिया का विचार तकनीकी शिक्षा के प्रबंधन से जुड़े प्रमुख व्यक्तियों की तरफ से आया था।

, आईआईटी संचालक मंडलों के अध्यक्षों और निदेशकों की बैठक से आए इस सुझाव पर एनडीए सरकार ने सकारात्मक रुख अपनाया और एक अंतर-मंत्रीय समूह बनाया।

 चूंकि इसका संचालन सीधे केंद्र के हाथ में है, तो उम्मीद है कि इसके अमल में नौकरशाही बाधाएं नहीं आएंगी।

 यह पहल नए ज्ञान और आविष्कार करने की संस्कृति की नींव देश में डाल पाई, तो यह बहुत बड़ी उपलब्धि होगी।

 प्रधानमंत्री ने जिक्र किया कि समाज अधिक से अधिक तकनीक से संचालित होने लगा है।

, जाहिर है, भविष्य उन्हीं समाजों का है, जो अपनी जरूरतों के मुताबिक तकनीक विकसित करने में सक्षम होंगे।

 संतोषजनक है कि वर्तमान सरकार कुशलकर्मी तैयार करने की योजना (स्किल इंडिया) से आगे बढ़ते हुए अब नई तकनीक ढूंढ़ने के लिए लोगों को प्रेरित और प्रोत्साहित करने की तरफ बढ़ी है।

 गुरुवार इस लिहाज से खास दिन रहा कि जहां एक तरफ सरकार ने बौद्धिक समृद्धि की यह योजना शुरू की, वहीं अर्थव्यवस्था को मजबूती देने और आम मध्यवर्गीय घरों को समृद्ध बनाने की स्वर्ण से जुड़ी तीन योजनाएं भी आरंभ की गईं।

 स्वर्ण मुद्रीकरण (मोनेटाइजेशन) योजना के तहत अब लोग घरों में पड़ा सोना बैंकों में जमा करवा कर उस पर ब्याज कमा सकेंगे।

, स्वर्ण बॉन्ड्स में लाभकारी निवेश का विकल्प उनके पास होगा।

 साथ ही अब खरीदारी के लिए अशोक-चक्र युक्त सोने के सिक्के भी मौजूद होंगे।

 बहरहाल, हर योजना की शुरुआत के साथ असली चुनौती उसके अमल को सुगम तथा लक्ष्य के अनुरूप प्रगति सुनिश्चित करने की होती है।

 इस मोर्चे पर सरकार के सामने चुनौतियां अभी भी मौजूद हैं।

, सौजन्य :- दैनिक भास्कर , 6.11.2015।

