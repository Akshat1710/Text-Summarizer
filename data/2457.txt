जलवायु परिवर्तन वार्ता दस सिद्घांतों की चर्चा  ( बिजनेस स्टेंडर्ड  )।

इस वर्ष के आरंभ में प्रधानमंत्री नरेंद्र मोदी ने कहा था कि पेरिस में आयोजित होने जा रहे आगामी जलवायु परिवर्तन सम्मेलन का एजेंडा भारत तय करेगा।

 अब जबकि जलवायु सम्मेलन आरंभ होने के करीब है, भारत एक अंतरराष्ट्रीय सौर गठजोड़ (आईएसए) की शुरुआत करने जा रहा है जो जलवायु सम्मेलन के विभिन्न पक्षकारों के बीच एक अलग किस्म के सहयोग की शुरुआत करेगा।

 उम्मीद की जानी चाहिए कि इस गठजोड़ की भावना पेरिस सम्मेलन में होने वाली वार्ता में भी झलकेगी।

 इस जलवायु सम्मेलन में विकासशील देशों को एक मजबूत समझौते की आवश्यकता है जो उनके लिए आर्थिक विकास के अवसरों में इजाफा करे बजाय बढ़ते जलवायु परिवर्तन और उससे संबद्घ खतरों के बीच उनके हितों को खत्म करने के।

 ऐसे में दस सिद्घांतों पर दोबारा ध्यान केंद्रित कर हम एक ऐसे समझौते पर पहुंच सकते हैं जो हमारी पृथ्वी के लिए बढिय़ा और विकासशील देशों के लिए समता लाने वाला होगा।

 कहना नहीं होगा कि यह भारत के हितों का भी ध्यान रखेगा।

, पहला सिद्घांत: इस समझौते का पहला उद्देश्य ऐसी पहल को बढ़ावा देना प्रतीत होना चाहिए जो विकास संबंधी स्वच्छ तकनीकों को व्यवहार्य बनाए और इसके लिए जरूरी वित्त की लागत को कम करें।

 यह जरूरतमंदों की मदद के लिहाज से बहुत अहम रहेगा।

 सभी पक्षकार समेकित आईएनडीसी से अवगत हैं और उनको मालूम है कि इससे उत्सर्जन में पर्याप्त कमी नहीं आने वाली है।

 संयुक्त राष्ट्र जलवायु परिवर्तन की सफलता इसी में है कि तकनीक और वित्तीय मदद को सस्ता बनाया जा सके।

 ऐसा करने से कम कार्बन उत्सर्जन वाले विकास की ओर बढ़ा जा सकेगा।

, दूसरा सिद्घांत: इस दिशा में सहयोगी और अनुपूरक प्रयासों की भी आवश्यकता होगी।

 जलवायु परिवर्तन की समस्या के नए हल तलाशने के क्रम में अक्सर देशवार ढंग से इस समस्या को लेकर छोटी प्रतिक्रिया देखने को मिली है जबकि यह समस्या सामूहिक प्रयासों की मांग करती है।

 विभिन्न देश अपनी ऐतिहासिक जिम्मेदारी को नकारते हुए एक दूसरे के पीछे छिपने का प्रयास कर रहे हैं।

 वे लगातार एक दूसरे से यह अपेक्षा कर रहे हैं कि जलवायु परिवर्तन से निपटने के कदमों की शुरुआत सामने वाला देश करे।

 लेकिन अगर विकासशील देश नई तकनीक, कारोबार और संस्थागत नवाचार अपनाने लगे तो जरूरी नहीं कि ऐसा जारी रहे।

 क्योंकि उन कदमों की बदौलत स्वच्छ ऊर्जा संबंधी हल सबकी पहुंच में आ जाएंगे।

, तीसरा सिद्घांत: ठोस नतीजे तभी हासिल किए जा सकते हैं जबकि पूरा ध्यान स्वच्छ ऊर्जा, ऊर्जा किफायत, स्थायित्व भरे परिवहन, कम कार्बन उत्सर्जन वाली कृषि, बेहतर भवन निर्माण आदि पर केंद्रित हो।

 इससे उत्सर्जन में कमी आएगी।

 हकीकत में निवेश को विकासशील देशों की ओर भेजा जाना चाहिए जहां आर्थिक विकास के लिए स्वच्छ तरीके अपनाने की संभावनाएं ज्यादा हैं और जो इसेे लेकर अधिक प्रयोगात्मक हो सकते हैं।

, चौथा सिद्घांत: विकासशील देश अगर स्वच्छ विकास संबंधी पहल का प्रदर्शन करते हैं तो यह उनके हित में होगा।

 इससे उनकी विकास की लागत कम करने में भी मदद मिलेगी।

 केवल रक्षात्मक होने से काम नहीं चलेगा।

 प्रधानमंत्री नरेंद्र मोदी ने इस बात को समझ लिया है कि दुनिया को यह समझाना होगा कि विकासशील देश पर्यावरण के दुश्मन नहीं हैं।

 इसके विपरीत आईएनडीसी में भारत के लक्ष्य अमीर और अधिक प्रदूषण फैलाने वाले अमीर देशों की तुलना में काफी ज्यादा हैं।

, पांचवां सिद्घांत: अवकलन की प्रक्रिया को अंजाम देना चाहिए, बजाय कि उसे छोड़ देने के।

 उत्सर्जन कम करने की प्रक्रिया को अनुपूरक बनाया जाना चाहिए ताकि प्रभावी सहयोग के जरिये स्वच्छ विकास संबंधी उपायों को लागू किया जाए।

 इससे विकासशील देश लाभान्वित होंगे।

 कुछ लोगों की दलील है कि चूंकि सभी देश आईएनडीसी पेश कर रहे हैं इसलिए अवकलन की कोई वैधता नहीं रह गई।

 यह भी कहा जा रहा है कि इससे इस हद तक समझौता हो चुका है कि अब उसमें सुधार की कोई गुंजाइश ही नहीं रह गई।

 ऐसा नहीं होना चाहिए।

 अभी भी ऐच्छिक प्रयासों, निष्कर्षों, वित्तीय योगदानों, तकनीक, निगरानी, समीक्षा और अनुपालन के लिए अवकलन की आवश्यकता है।

, छठा सिद्घांत: समता और जलवायु परिवर्तन संबंधी न्याय की बात करें तो जीवनशैली में बदलाव लाकर भी हम ऊर्जा और संसाधनों की खपत कम कर सकते हैं।

 जब सभी इस दिशा में काम कर रहे हैं तो यह दलील देना सही नहीं होगा कि जीवनशैली को इन प्रयासों से दूर रखा जाना चाहिए।

 दुनिया का बहुसंख्यक समाज अल्पसंख्यकों के हितों को ताक पर नहीं रख सकता।

 खपत के मूल स्तर से ऊपर जाकर संसाधनों का इस्तेमाल समुचित करों के पश्चात ही होना चाहिए।

, सातवां सिद्घांत: इसी तरह जिन देशों ने ऐतिहासिक रूप से अधिक ग्रीनहाउस गैसों का उत्सर्जन किया है उनको भी जलवायु परिवर्तन के असर से निपटने में मदद करनी चाहिए।

 इस बात के पर्याप्त प्रमाण मौजूद हैं कि जलवायु परिवर्तन से जुड़े प्रत्यक्ष और संस्थागत जोखिम को कम किया जा सकता है।

 इसके अलावा इसके जिम्मेदार लोगों को भार वहन करने को भी कहा जा सकता है।

, आठवां सिद्घांत: पर्याप्त वित्त तक पहुंच बहुत अहम है।

 बातचीत को केवल 100 अरब डॉलर के ग्रीन क्लाइमेट फंड तक सीमित नहीं रखा जा सकता है।

 बल्कि इसके बजाय यह तय किया जाना चाहिए कि कैसे दसियों खरब डॉलर की राशि को कम कार्बन उत्सर्जन वाली पहल की ओर ले जाया जा सकता है।

 सार्वजनिक कोषों का इस्तेमाल कुछ खास उद्देश्यों की पूर्ति के लिए होना चाहिए।

 मसलन स्वच्छ तकनीक की लाइसेंस लागत के लिए, स्वच्छ तकनीक के शोध एवं विकास से जुड़े जोखिम कम करने के लिए, निजी वित्त की लागत कम करने के लिए और निजी निवेश के लिए सार्वजनिक वित्त का इस्तेमाल करने के क्रम में।

, नवां सिद्घांत: समस्या के हल अब केवल विकसित देशों की जागीर नहीं रहे।

 तकनीकी नवाचार, कारोबारी मॉडल, वित्तीय हल और सामुदायिक भागीदारी के मामले में विकासशील देशों के पास भी सबक हैं जो सबके काम आ सकते हैं।

 जोर इस बात पर दिया जाना चाहिए कि उन सभी देशों को इसमें जोड़ा जाए जो लक्षित तकनीकी साझेदारी के लिए इच्छुक हैं।

 इसके अलावा ऐसा प्रयास करने वाले विकासशील देशों को चिह्निïत कर नकदी के रूप में और अन्य तरीकों से भी प्रोत्साहित किया जाना चाहिए।

 नई तकनीक का सह विकास और सह स्वामित्व होना चाहिए जो बौद्घिक संपदा का सम्मान करे लेकिन कारोबारी अवरोधों को दूर करने का प्रयास भी करे।

, दसवां सिद्घांत: अगर वैश्विक स्तर पर कदमों में तालमेल रखा गया तो लागत काफी कम हो सकती है।

 आईएसए का प्रस्ताव भी यही है यानी समान मानक विकसित करना, सौर तकनीक का प्रचार प्रसार और अवशोषण बढ़ाना, शोध एवं विकास में सहयोग बढ़ाना तथा सदस्य देशों के बीच वित्तीय लागत कम करना।

 इन सिद्घांतों की मदद से ऐसे प्रस्ताव तैयार किए जा सकते हैं जो विकसित और विकासशील देशों को मान्य हों।

 भारत अंतरराष्ट्रीय साझेदारी में एजेंडा तय करना है।

 वह वार्ताओं के क्रम में भी ऐसा कर सकता है।

,  ।

सौजन्य :- बिजनेस स्टेंडर्ड ,26.11.2015,अरुणाभ घोष।

