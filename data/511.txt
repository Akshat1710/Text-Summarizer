लैंगिक समानता का यक्ष प्रश्न  ( राष्ट्रीय सहारा  )।

भारत में महिलाओं को पुरु षों के बराबर रोजगार अवसर दिए जाएं तो 2025 तक देश का सकल घरेलू उत्पाद (जीडीपी) 60 फीसद तक बढ़ सकता है।

 मैंकिनी ग्लोबल इंस्टीटूट (एमजीआई) की रिपोर्ट में यह बात कही कई है।

 रिपोर्ट के मुताबिक महिलाओं में शिक्षा का स्तर, वित्तीय और डिजीटल समावेश बढ़ाने के साथ उन्हें उचित कानूनी संरक्षण देने से देश की तरक्की तेजी से होती है।

 देश की कुल जीडीपी दो हजार अरब डॉलर के करीब है जिसमें महिलाओं की हिस्सेदारी महज 17 प्रतिशत है।

 नियंतण्र स्तर पर कुल जीडीपी में महिलाओं का योगदान 37 प्रतिशत है।

 नियंतण्र स्तर पर कामकाजी उम्र की महिलाओं की आबादी 50 प्रतिशत है।

 इसके मुकाबले जीडीपी में उनका योगदान कम है।

 घरेलू काम में महिलाओं का योगदान 75 प्रतिशत है जबकि इसके लिए उन्हें कोई राशि नहीं मिलती है।

 इस कारण आय अर्जित करने वाली महिलाओं की आबादी पुरु षों के मुकाबले कम है।

, एमजीआई की रिपोर्ट के मुताबिक महिलाओं को बराबरी का मौका देने में उत्तरी अमेरिका व पश्चिमी यूरोप सबसे आगे हैं।

 वहीं मध्य पूर्व, उत्तरी अफ्रीका और दक्षिण एशिया की स्थिति सबसे खराब है।

 विश्व बैंक की हालिया रिपोर्ट भी बताती है कि नौकरीपेशा महिलाओं के सामने अनेक चुनौतियां व बाधाएं हैं जिनके कारण कई बार उन्हें नौकरी छोड़नी पड़ती है।

 भारत में कामकाजी महिलाओं के सामने दो मुख्य चुनौतियां हैं- पहला ‘‘सुरक्षा का प्रश्न’ और दूसरा नौकरी व मातृत्व के मध्य संघर्ष।

 स्त्री की आत्मनिर्भरता सिर्फ परिवार को आर्थिक सुदृढ़ीकरण देने की पहल मात्र नहीं अपितु आत्मविास बनाए रखने के लिए बेहद अहम बिन्दु है परंतु पुरु ष सत्तात्मक भारतीय समाज का एक वर्ग स्त्री स्वतंत्रता का न केवल विरोधी है बल्कि झूठे दंभ के लिए उसे किसी भी सीमा तक हानि पहुंचाने से गुरेज नहीं करता।

ऑफिस प्रबंधन महिलाओं की सुरक्षा पर सिर्फ तीन प्रतिशत संस्थान ही ध्यान देते हैं।

 मुंबई में कार्यस्थल पर यौन उत्पीड़न को लेकर बने कानून के बारे में ज्यादातर महिलाओं को जानकारी नहीं।

 एक सव्रे में इसका खुलासा हुआ है।

 इसमें दक्षिण मुंबई के 449 ऐसे संस्थानों की महिलाओं से बात की गई जहां दस से अधिक लोग काम करते हैं।

 सव्रे में पता चला कि 386 यानी 86 प्रतिशत संस्थानों को केन्द्र सरकार के यौन उत्पीड़न (रोकथान, निषेध व निवारण) अधिनियम-2013 के बारे में पता ही नहीं है।

 49 यानी 10.9 प्रतिशत संस्थानों को इस कानून की जानकारी है लेकिन वे उस पर अमल नहीं करते।

 गौरतलब है कि ऐसे ही एक मामले में एक प्राइवेट कंपनी पर मद्रास उच्च न्यायालय ने 2014 में 1.68 करोड़का जुर्माना लगाया था, इसके बावजूद ज्यादातर प्राइवेट संस्थान कानून के प्रावधानों को लागू नहीं करते हैं।

 कामकाजी महिलाओं के सामने तब बड़ी समस्या आती है जब उन्हें नौकरी के साथ मातृत्व का दायित्व भी निभाना पड़ता है।

 एसोचैम का सव्रे बताता है कि शहरी इलाकों में उच्च शिक्षा प्राप्त उन माताओं की बड़ी तादाद है जो दफ्तर व बच्चों के मध्य सामंजस्य न बिठा पाने की स्थिति में करियर छोड़ रही हैं।

 पिछली सरकार ने नया कंपनी कानून पारित कराया, तो कंपनियों के निदेशक मंडल में महिलाओं की न्यूनतम संख्या तय की गई।

 तब हुए सव्रेक्षणों से बता चला कि अनेक कंपनियों में प्रेसिडेंट या वाइस प्रेसिडेंट के स्तर तक पहुंचने वाली वरिष्ठ महिलाकर्मी मौजूद ही नहीं है।

 यह अध्ययन आईसी आईसीआई समूह के मानव संसाधन प्रभाग के अध्ययन से मेल खाता है जिसमें यह बताया गया है कि बैंक में कनिष्ठ प्रबन्धन स्तर पर महिलाओं के पद छोड़ने का औसत उनकी कुल संख्या से भी दो प्रतिशत ज्यादा रहा है।

 ऐसा इसलिए क्योंकि कनिष्ठ प्रबन्धन स्तर पर अधिसंख्य महिलाएं 26 से 30 वर्ष की हैं।

 उम्र के इसी पड़ाव पर वे शादी करके घर बसाती हैं।

, बैंक का कहना है कि इन स्तरों पर महिलाओं के नौकरी छोड़ने की दर की इकलौती वजह यही नहीं है, लेकिन स्पष्ट है कि यह एक महत्वपूर्ण कारण है।

 दरअसल विव के हर कोने में यह मानसिकता व्याप्त है कि कोई भी व्यक्ति किसी भी संस्था के लिए कितना लाभकारी है और इसी सोच के चलते कई निजी कंपनियों द्वारा ‘‘मातृत्व अवकाश’ को गैर जरूरी जिम्मेदारी के रूप मे देखा जाता है जिसके चलते महिला कर्मचारियों पर दबाव रहता है कि या तो वे नौकरी छोड़ दें या अपने निजी हितों को त्यागें।

 विभिन्न उपक्रमों में 90 से 180 दिन का मातृत्व अवकाश दिए जाने का भेद दिखाई देता है।

 किसी संगठन में निचले या उच्च स्तर पर महिलाओं द्वारा नौकरी छोड़े जाने की घटना या उनकी संख्या में कमी आने को सामान्य तौर पर ‘‘लीकिंग पाइपलाइन’ कहा जाता है।

 इस विचार को सबसे पहले अर्थशास्त्री सिलिव्या एन ह्नुलिट ने अपनी पुस्तक ‘‘क्रिएटिंग ए लाइफ: प्रोफेशनल वुमन ऐंड द क्वेट फॉर चिल्ड्रन’ में पेश किया था।

 किताब ने अमेरिका में कामकाजी महिलाओं के सामने ‘‘क्रूरदुविधा’ की परतें खोली थीं।

 मिसाल के तौर पर 40 की उम्र के पड़ाव तक पहुंची पेशेवर अमेरिकी महिलाओं में से 42 प्रतिशत संतानहीन थीं, उनमें से 14 प्रतिशत ने ही यह फैसला लिया था कि उन्हें संतान उत्पन्न नहीं करनी।

 गैर लाभकारी संगठन कम्युनिटी बिजनेस के लैंगिक विविधता पैमाने पर किए गए अध्ययन की मानें तो एािया में भी ऐसी स्थिति बन रही है।

, जिन सभी शीर्ष महिला अधिकारियों का साक्षात्कार लिया गया, उनकी औसत आयु 38 साल थी जिनमें से 29 प्रतिशत विवाहित नहीं थीं और उनमें से 37.5 प्रतिशत के बच्चे नहीं थे।

 ये अध्ययन इशारा कर रहे हैं कि समाज में एक ऐसी प्रवृत्ति पनप रही हैं जहां कामकाजी महिलाओं के लिए मातृत्व या करियर चुनने की चुनौती मुंह बाये खड़ी रहती है पर क्या सरकारी और गैर सरकारी संगठनों को ऐसी नीतियों का निर्माण नहीं करना चाहिए जिससे महिला कर्मचारी नौकरी न छोड़े।

 लैंगिक समानता बनाने के लिए दुनिया भर में पर्याप्त संख्या में महिलाओं की नियुक्ति का प्रयास किया किया जा रहा है।

 बेहतर मातृत्व अवकाश नीतियों के बलबूते भारतीय कंपनियां अपने यहां पुरु षों और महिलाओं के अनुपात में संतुलन बना सकती है।

 जेंडर डायवर्सिटी बढ़ाने के लिए फर्मो ने मातृत्व अवकाश में ढील देनी भी शुरू की है।

, देश में फिलहाल पंद्रह से बीस प्रतिशत औसत जेंडर डायवर्सिटी है।

 गर्भवती महिला को आमतौर पर तीन महीने का मातृत्व अवकाश मिलता है।

 हाल में एक एक्सेंचर महिला कर्मचारियों के लिए मातृत्व अवकाश को बढ़ा कर पांच महीने किया है।

 महिला कर्मचारियों को असमान वेतन, कमतर सुविधाओं और सुरक्षा के मध्य संघर्ष करने के साथ ‘‘मातृत्व अवकाश’ और उसके बाद बच्चे के उत्तरदायित्वों के चलते, जो संघर्ष करना पड़ता है्र वह न समानता के अधिकारों के रक्षण की बात है और न ही स्त्री सशक्तिकरण एवं देश की अर्थव्यवस्था के लिए हितकर।

 यह विचारणीय बिंदु है कि निजी कंपनियों की संकुचित एवं स्वार्थी मानसिकता के चलते कई बार महिला हित के लिए उठाए गए कदम भी सरकार को वापस लेने पड़ते हैं, जैसे 2006 में अनिवार्य कर दिया गया था कि उन सभी कार्यस्थलों पर क्रेचों का निर्माण करना होगा जहां 20 या उससे ज्यादा महिलाएं काम करती हैं।

 लेकिन इस नियम को वापस ले लिया गया क्योंकि डर था कि निजी संस्थान महिला कर्मचारियों को हटाना शुरू कर देंगे।

 सरकार का वापसी का यह कदम यक्ष प्रश्न खड़ा करता है कि स्त्री अधिकार के संरक्षण के लिए उनकी कम बेहतरी से समझौता किया जा सकता है।

,  , सौजन्य :- ऋतु सारस्वत, राष्ट्रीय सहारा   ,14.10.2015।

