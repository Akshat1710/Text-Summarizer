कैसे मिले गरीबी से निजात (राष्ट्रीय सहारा )।

गरीबी एक गंभीर समस्या है।

 हमारे देश में यह जिस तरह गहराई तक पैठ बना चुकी है या कहें कि अपनी जड़ें जमा चुकी है, उसे आंकड़ों में कतई नहीं दिखाया जा सकता।

 हां, आंकड़ों की बाजीगरी के सहारे इसे कम जरूर दिखाया जा सकता है।

 सरकार गरीबी के बारे में दावे कुछ भी करे लेकिन असलियत यह है कि देश में गरीबी पर अंकुश लगाने में वह नाकाम रही है।

 गरीबी के बारे में आंकड़ों की बाजीगरी से उसका खात्मा नहीं होने वाला।

 यू एन ह्यूमन डेवलपमेंट रिपोर्ट की मानें तो देश में 80 करोड़ गरीब हैं और पूरी दुनिया के स्तर पर दुनिया के कुल गरीबों में 33 फीसद भारतीय हैं।

, यहां 82 करोड़ 80 लाख यानी आबादी का 75 फीसद हिस्सा दो डॉलर रोजाना से भी कम पर जीता है।

 यही नहीं, 45 करोड़ 80 लाख यानी आबादी का 42 फीसद अंतरराष्ट्रीय गरीबी रेखा यानी 1.25 डॉलर से भी कम पर मजबूरन गुजर-बसर करता है।

 यह बात दीगर है कि विश्व बैंक के आकलन के अनुसार भारत एशिया की तीसरी सबसे बड़ी अर्थव्यवस्था है और यहां तेजी से आर्थिक सुधार भी हुए हैं।

 बावजूद, सच्चाई यह है कि यहां गरीबी बढ़ी है।

 यह सच है कि 1991 में शुरू हुए आर्थिक सुधार गरीबी घटाने में नाकाम रहे हैं और विश्व बैंक के आंकड़े व यूएन महासचिव की गरीबी के संदर्भ में टिप्पणी भारत ही नहीं, सभी विकासशील राष्ट्रों के लिए खतरे की घंटी है।

 हालात गवाह हैं कि सरकारी प्रयासों का कोई कारगर हल अब तक सामने नहीं आया है।

, सबसे पहले भूख को लें, संयुक्त राष्ट्र के अनुसार देश में 20 फीसद यानी तकरीबन 20 करोड़ से अधिक लोगों को ढंग का खाना नसीब नहीं है, 50 फीसद से ज्यादा बच्चे कुपोषण के शिकार हैं और इनमें 20 फीसद की हालत काफी गंभीर है।

 इसका मूल और अहम कारण है जन्म के बाद मिलने वाले पोषक तत्वों का अभाव।

 नतीजतन वे जानलेवा बीमारियों के शिकार हो जाते हैं।

 असलियत तो यह है कि आबादी का एक बड़ा हिस्सा गरीबी के कारण पर्याप्त और पोषक तत्व से पूर्ण भोजन से वंचित है।

 जहां तक स्वास्य सेवाओं का सवाल है, ग्रामीण व आदिवासी इलाकों में आज भी बुनियादी स्वास्य सुविधाओं का अभाव दिखाई देता है।

 इसके कारण उनके इलाज की बात तो दीगर है, बच्चों का टीकाकरण भी समय से नहीं हो पाता।

 एक आकलन के अनुसार दुनिया में भारत के अलावा कोई देश ऐसा नहीं है जहां समुचित इलाज के अभाव में प्रसव के दौरान पांच लाख से ज्यादा महिलाओं की मौत हो जाती हो।

, सार्वजनिक वितरण पण्राली की हालत इतनी बुरी है कि उसको बिल्कुल नए सिरे से व्यवस्थित किए बिना इसमें सुधार नहीं हो सकता।

 मिड डे मील योजना पर भी कारगर ढंग से अमल नहीं हो रहा है।

 कोई भी क्षेत्र ऐसा नहीं है जहां भ्रष्टाचार ने अपनी जड़ें न जमा ली हों।

 हर जगह से एक ही शिकायत मिलती है कि गरीबों का कोई पुरसा हाल नहीं है।

, हालात प्रमाण हैं कि केवल योजनाएं बना देने से कुछ नहीं होने वाला।

 यदि योजनाओं का लाभ जरूरतमंदों-गरीबों को नहीं मिला, तो गरीब तो और गरीब होगा ही, उनका खुद का भी अस्तित्व खतरे में पड़ जायेगा।

गौरतलब है कि गरीब ही भ्रष्टाचार का सबसे ज्यादा शिकार होता है।

 वह चाहे विधवा पेंशन का मामला हो, रियायती केरोसिन का मामला हो, आंगनबाड़ी में मिलने वाले गरीब बच्चों के आहार का सवाल हो, स्कूलों में गरीब बच्चों को मिलने वाली किताबों-वर्दियों का सवाल हो, अनुकंपा के अधिकारी गरीब नहीं, संपन्न, राजनीतिक दलों से जुड़े लोग, उनके व अधिकारियों के परिचित या व्यापारी होते हैं।

 असली हकदार तो वहां तक पहुंच ही नहीं पाता।

 बिचौलियों को देने के लिए गरीबों के पास रपए नहीं होते।

 जिनके पास फोटो खिंचाने के पैसे नहीं, वे ये रकम कहां से लाए।

 हर जगह पैसे का खेल है और भ्रष्टाचार का साम्राज्य है।

 यह पूरे देश की हालत है।

, गरीब की सुनने वाला कोई नहीं।

 नीचे से ऊपर तक यह सब जानते हैं लेकिन मौन हैं।

 ट्रांसपेरेंसी इंटरनेशनल का सव्रेक्षण और यूएन डेवलपमेंट प्रोग्राम का आकलन इसकी पुष्टि करता है।

 जहां तक नेताओं का सवाल है, चुनाव के वक्त उन्हें गरीब याद जरूर रहता है लेकिन उसके बाद वह कहां किस हाल में है, इसकी कोई फिक्र नहीं रहती।

 एशियाई विकास बैंक के अनुसार देश में गरीबी की दर और बढ़ेगी, क्योंकि हमारी मौद्रिक नीतियां बढ़ती महंगाई को थाम सकने में बार-बार नाकाम रही हैं।

 राजकोषीय दृष्टि से पहले के मुकाबले हम उतने सक्षम नहीं हैं।

 सरकारी नीतियों के चलते छोटे गरीब किसान आत्महत्या कर रहे हैं।

 अंतरराष्ट्ीय मुद्रा कोष बार-बार दावा कर रहा है कि नियंतण्र आर्थिक मंदी की मार से भारत जैसे विकासशील देश ज्यादा प्रभावित होने वाले हैं।

 उस हालत में गरीबी की दर में गिरावट की आशा बेमानी है।

 हकीकत है कि गरीबी की मार और भुखमरी के चलते आज भी लोग दो जून रोटी के लिए तरस रहे हैं।

, बढ़ती आबादी, बेरोजगारी और खाद्यान्न की घटती पैदावार से उपजी अनेक समस्याओं के जाल में उलझे लोग बेमौत भूखे मर रहे हैं।

 एशियाई विकास बैंक की मानें तो एशिया में गरीबी की रफ्तार और बढ़ेगी।

 आने वाले समय में गरीबों की संख्या में दो करोड़ दस लाख का और इजाफा होगा।

 इसमें नियंतण्र आर्थिक संकट की अहम भूमिका होगी।

 अकेले एशिया प्रशांत क्षेत्र में नियंतण्र आर्थिक संकट से लोगों के निर्धनतम श्रेणी में आने की प्रबल संभावना है।

 यही कारण है कि संयुक्त राष्ट्र विकास कार्यक्रम की शोध रिपोर्ट में इस क्षेत्र की सरकारों से कहा गया है कि वे राहत पैकेजों में सामाजिक सुरक्षा के उपायों को भी खासतौर पर शामिल करें तभी कुछ बदलाव की उम्मीद की जा सकती है।

 इस क्षेत्र की सभी सरकारों ने आर्थिक विकास पर जरूरत से ज्यादा ध्यान दिया लेकिन उसका किस तरह उचित वितरण हो, इस पर कभी कोई ध्यान नहीं दिया।

, समाज के दूसरे क्षेत्रों- जैसे स्वास्य बीमा पेंशन और सामाजिक सुरक्षा पण्राली को विकसित किए जाने के सवाल की अनदेखी की गई।

 गौरतलब है कि अधिकांश राहत पैकेज सामाजिक व्यय वाले क्षेत्र को छोड़ कर जारी किए गए।

 नतीजतन जरूरतमंदों को उसका लाभ नहीं मिल सका।

 इस क्षेत्र की सरकारें भारी वित्तीय घाटे का सामना कर रही हैं।

 जरूरत है कि आर्थिक मंदी का मानव पर प्रभाव कम करने तथा विकास लक्ष्य हासिल करने के लिए सामाजिक व्यय पर खास ध्यान दिया जाए।

 वरना गरीबी उन्मूलन और शिक्षा के प्रचार-प्रसार जैसे विकास के तहत निर्धारित लक्ष्य हासिल करने का सपना अधूरा रह जायेगा।

 देश के आर्थिक और सामाजिक विकास के सवाल पर राज्यों में काफी असमानता है।

, उत्तर भारत के हिंदीभाषी क्षेत्र के राज्य अपने संसाधनों की बहुलता और अपार क्षमताओं के बावजूद दक्षिण व पश्चिमी राज्यों के मुकाबले काफी पिछड़े हैं।

 हालात गवाह हैं कि हिंदीभाषी राज्यों की जनता शिक्षा, स्वास्य, बिजली, सड़क, पानी, साफ-सफाई की व्यवस्था; आवास और रोजगार के अच्छे अवसरों से बराबर वंचित होती रही है।

 आबादी के लिहाज से देश के तीन बड़े राज्यों उत्तर प्रदेश, बिहार और मध्य प्रदेश का आकलन करें तो इनमें गरीबी रेखा से नीचे जिंदगी गुजर-बसर करने वालों की तादाद राष्ट्रीय औसत से ऊपर ही रही है।

 सच तो यह है कि लोगों के जीवन-स्तर का फर्क विकास के तमाम दावों के बावजूद काफी बढ़ा है।

 इन हालात में देश गरीबी के शिकंजे से मुक्त हो पायेगा, संभव नहीं लगता।

,  , सौजन्य :-ज्ञानेन्द्र रावत, राष्ट्रीय सहारा ,17.10.2015,  ,  ।

