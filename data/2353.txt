बंदरगाहों की आपसी होड़ के बजाय इन्हें दीजिए जोड़ (बिजनेस स्टैंडर्ड)।

 =": #0000;"कोलंबो बंदरगाह से मुकाबले के लिए विझिंजम बंदरगाह के नजदीक कोलाचल बंदरगाह को विकसित करना अपेक्षित लक्ष्य की राह में अवरोध मान रहे हैं माइकल पिंटो, तकरीबन 15 साल पहले एण्णूर को विकसित करने के बाद सरकार ने कोई बड़ा बंदरगाह विकसित नहीं किया।

 इस बीच सरकार के उदार प्रोत्साहन के चलते नए बंदरगाहों की तादाद भी लगातार बढ़ती जा रही है।

 बेहद कम समय में गंगावरम, कट्टूपल्ली और कृष्णापत्तनम के विकसित होने के बाद अब महाराष्ट्र में बधवान, केरल में विझिंजम और तमिलनाडु में कोलाचल के विकसित होने की बातें हो रही हैं।

, हालांकि कोलाचल में बंदरगाह बनाने को लेकर विशेषज्ञों ने कुछ तार्किक सलाह दी हैं कि विझिंजम में प्रस्तावित बंदरगाह से महज 35 किलोमीटर की दूरी पर एक और बंदरगाह की क्या उपयोगिता होगी लेकिन अभी तक यही संकेत मिले हैं कि सरकार उनकी सलाह पर कम ही ध्यान देगी।

 अभी यह स्पष्टï नहीं है कि क्या इसके पीछे वही गलत धारणा है कि जितने अधिक बंदरगाह होंगे, कार्गो से उतनी ही अधिक माल ढुलाई होगी, जिसका नतीजा सकल घरेलू उत्पाद (जीडीपी) की ऊंची वृद्घि के रूप में परिणत होगा या फिर यह तमिलनाडु की उन भावनाओं के वशीभूत किया जा रहा है, जिसमें यह राज्य दिखाना चाहता हो कि उसका तट भी पड़ोसी केरल के जितना ही आकर्षक है।

, लिहाजा एण्णूर, चेन्नई और तूतीकोरन (सभी तमिलनाडु में) जैसे बड़े बंदरगाहों से कहा गया है कि वे कोलाचल में एक और बंदरगाह की स्थापना में वित्तपोषण के लिए विशेष उद्देश्य कंपनी (एसपीवी) का गठन करें।

 इस क्षेत्र में आसपास इतने बंदरगाहों की मौजूदगी से इस उद्योग में सुस्ती आने की दलील को इसी आधार पर ठुकराया जा रहा है कि बंदरगाहों के समूह अन्य संकुलों के नजदीकी दायरे में हैं।

 इसमें सबसे ज्यादा दी जाने वाली मिसाल मलेशिया की है, जिसने पोर्ट ऑफ तानजुंग पैलेस (पीटीपी) को सिंगापुर के सुव्यवस्थित बंदरगाह के ठीक सामने विकसित किया है, जबकि मलेशिया का ही पोर्ट क्लांग बंदरगाह वहां पहले से ही मौजूद था जो उससे अपेक्षाकृत कम ही दूरी पर अवस्थित है।

, यह दलील कई पैमानों पर कमजोर है।

 मलेशिया ने पीटीपी को स्पष्टï तौर पर सिंगापुर से मुकाबला करने के लिए विकसित किया क्योंकि पोर्ट क्लांग इस भूमिका में खरा नहीं उतर पा रहा था।

 मलेशिया ने एकदम उचित रूप से ही सोचा कि अगर उसे सिंगापुर का रुख करने वाले जहाजी कार्गो को अपनी ओर आकर्षित करना है तो ऐसा केवल सिंगापुर जैसे स्थानिक लाभ के जरिये ही किया जा सकता है।

 लिहाजा सिंगापुर के समंदर के बराबर ही अंतरराष्ट्रीय सामुद्रिक मार्ग से उतनी ही दूरी पर पीटीपी अस्तित्व में आया।

, विझिंजम, कोलाचल और कोचीन का मामला एकदम अलग है।

 तकरीबन चार साल पहले कोचीन बंदरगाह पर एक कंटेनर टर्मिनल स्थापित किया, जिसका मकसद ट्रांसशिपमेंट (माल लादने वाले) पोर्ट के रूप में कोलंबो जाने वाले कार्गो जहाजों को लुभाना था।

 हालांकि देर-सवेर वल्लारपदम में भी कुछ चहलपहल बढ़ी लेकिन यह भी कोलंबो के लिए कोई स्पष्टï चुनौती नहीं पेश कर पाया जो इस क्षेत्र में खासा पसंदीदा बंदरगाह बना हुआ है, जो भारत के आयात-निर्यात (एक्जिम) कार्गो में से तकरीबन 65 फीसदी की आवाजाही का अड्डा बनता है।

, ऐसे तमाम कारण हैं, जिनके चलते वल्लारपदम अपेक्षाओं पर खरा नहीं उतर पाया लेकिन उसमें सबसे अहम वजह कोलंबो की वह खूबी है, जिसमें वह परिवहन कार्गो के संचालन में जबरदस्त दक्षता दिखाता है।

 कोलंबो बंदरगाह पर श्रीलंका से रवाना होने वाले या श्रीलंका आने वाले कार्गो की तादाद बमुश्किल 25 फीसदी ही होती है।

 उनमें से अधिकांश बाहर खासतौर से भारत से होते हैं।

 ट्रांसशिपमेंट केंद्र के रूप में अपनी अपनी स्वीकार्यता बढ़ाने के लिए कोलंबो ने अपनी आमदनी के साथ भी समझौता किया है, जिसमें अनिवार्य रूप से अदा किए जाने वाले तमाम शुल्क घटाए हैं।

 दुनिया के बेहतरीन बंदरगाहों से मुकाबले के लिए उसने संचालन अवसंरचना पर भी भारी खर्च किया है।

, माना जा रहा है कि विझिंजम वह मकसद हासिल करेगा, जिसे पाने में वल्लारपदम नाकाम रहा और यह ट्रांसशिपमेंट के मोर्चे पर कोलंबो को कड़ी प्रतिस्पर्धा देगा।

 उसकी भौगोलिक और तकनीकी दक्षता उसे इसमें सक्षम बनाएंगी।

 मगर विझिंजम केवल इन दोनों पैमानों के भरोसे ही नहीं रह सकता।

 कोलंबो को तगड़ी चुनौती पेश करना आसान नहीं होगा और इसके लिए विपणन मोर्चे पर मुस्तैदी दिखानी होगी और साथ ही अत्याधुनिक एवं सुविधाजनक संचालन सुविधाएं जुटानी होंगी और प्रतिस्पर्धी दरों का भी खासा खयाल रखना होगा।

, विझिंजम को सबसे पहले तो उन भारतीय कार्गो को लुभाना होगा, जो अभी कोलंबो का रुख कर रहे हैं।

 जिस मोर्चे पर कोलंबो का पहले से वर्चस्व है तो आर पार की लड़ाई में दो बंदरगाहों के जरिये उसे चुनौती देना मुश्किल होगा।

 अगर कोलाचल बंदरगाह बनता है तो यह उसी बाजार के लिए विझिंजम से प्रतिस्पर्धा करेगा।

 ऐसे में कोलंबो से ट्रांसशिपमेंट कार्गो को लुभाने के बजाय विझिंजम का ध्यान कोलाचल की गतिविधियों पर भी केंद्रित होगा कि उसकी कुछ कवायदों से उसके मकसद किस प्रकार प्रभावित होंगे, जो अपने स्थापित प्रतिद्वंद्वी के सामने मुश्किल हालात पैदान करने के लिहाज से माकूल नहीं होगा।

 ऐसे में देश के हित में यही होगा कि किसी विदेशी बंदरगाह के समक्ष चुनौती देने के दायरे का किसी अन्य भारतीय इकाई तक विस्तार नहीं किया जाए।

, इस परिप्रेक्ष्य में मलेशियाई अनुभव की भारतीय संदर्भों में मिसाल देना बिलकुल भी प्रासंगिक नहीं है।

 भारत के उलट मलेशिया के दोनों बंदरगाह आपसी प्रतिस्पर्धा नहीं करते।

 इसका सवाल ही नहीं उठता कि पीटीपी किसी भी तरह पोर्ट क्लांग के कारोबार को हथियाए।

 उनका इकलौता प्रतिद्वंद्वी सिंगापुर है, जो बड़े पैमाने पर ट्रांसशिपमेंट कार्गो का संचालन करता है।

 मलेशिया ने इस अवसर का उचित आकलन किया और कार्गो को लुभाने के लिए मलेशियाई तट पर पीटीपी की बुनियाद रखी।

 अपने अस्तित्व में आने के शुरुआती दो-तीन वर्षों में वे कुछ हजारों सौदों को ही अंजाम देते थे।

 मगर अब तस्वीर काफी बदल गई है और पिछले वर्ष पीटीपी ने 9 लाख 20 फुट वर्ग इकाई (टीईयू) के बराबर सौदों का संचालन किया जो अन्यथा किसी भी सूरत में सिंगापुर के खाते में चले जाते।

, इससे सबक सीखने की जरूरत है और उसके आधार पर स्पष्टï प्राथमिकताएं तय की जाएं।

 जो हमारा अपना माल कोलंबो का रुख करता है, उसे वापस देसी तटों पर लाने के लिए बेहतर होगा कि दो बंदरगाहों को आपस में न लड़ाया जाए बल्कि उन्हें जोड़ा जाए या फिर उनके लिए लक्ष्यों को उचित रूप से चिह्नित किया जाए।

 ऐसे में सार्वजनिक धन के जरिये अपने ही बंदरगाह के लिए प्रतिस्पर्धी खड़ा कर हम अपने ही मकसद को नुकसान पहुंचाएंगे।

, (लेखक केंद्रीय जहाजरानी मंत्रालय में सचिव रह चुके हैं।

), – माइकल पिंटो।

सौजन्य- बिजनेस स्टैंडर्ड।

