स्वतंत्र निदेशकों की ‘स्वतंत्रता’ पर सवाल (बिजनेस स्टैंडर्ड)।

 =": #0000;"कंपनियों के स्वतंत्र निदेशकों को उन लोगों की छाया से मुक्त हो जाना चाहिए जिन्होंने उनको बोर्ड में निमंत्रित किया हो।

 इस बारे में विस्तार से बता रहे हैं माइकल पिंटो।

इन दिनों किसी कंपनी का स्वतंत्र निदेशक होना जोखिम भरा है।

 यह कमोबेश वैसा ही है जैसे आपको इंगलैंड के तेज गेंदबाज जेम्स एंडरसन का सामना करना हो वह भी उनके अनुकूल परिस्थितियों में।

 यानी जब मौसम भारी हो, गेंद स्विंग हो रही हो और पिच पर हरीभरी घास हो।

 इससे पहले स्वतंत्र निदेशकों की आलोचना होती थी क्योंकि उनकी नियुक्ति प्रवर्तकों के हर काम का समर्थन करने के लिए होती थी।

 फिलहाल वे इसलिए निशाने पर हैं क्योंकि उनमें से कुछ अपनी बात रख रहे हैं।

, नुस्ली वाडिया ने टाटा समूह की कंपनियों के संचालन पर जो प्रश्न उठाए, उसके लिए उन्होंने जो समय चुना उस पर सवाल उठाया गया।

 उन्होंने नैनो संयंत्र, कोरस के अधिग्रहण और तमाम अन्य निर्णयों की आलोचना की।

 उनके इन विचारों को किसी ने सोचा समझा माना तो किसी ने शरारतपूर्ण।

 प्रश्न यह उठता है कि वाडिया इतने सालों तक खामोश क्यों रहे।

 अगर वह इन बातों पर इतनी गंभीरता से सोच रहे थे तो उन्होंने उस समय इस्तीफा क्यों नहीं दे दिया जब उनकी बात नहीं सुनी गई।

, कहा जा सकता है कि इन आलोचनाओं में शायद ही कुछ दम हो।

 पदसोपानिक व्यवस्था वाले संस्थानों से इतर किसी बोर्ड में निर्णय प्रक्रिया चर्चा और बोर्ड की सहमति से ही निर्मित होती है।

 ऐसे में यह आसान नहीं है कि आठ या नौ लोग एक साथ बैठकर बोर्ड में विभिन्न मुद्दों पर चर्चा करें और वे आपस में सहमत भी हो जाएं।

 बोर्ड में लोग नाना प्रकार के विचार प्रकट करते हैं और पूरी चर्चा के बाद राय बोर्ड के निर्णय के रूप में उभरती है।

 यह राय या तो सबकी सहमति से बनती है या फिर बहुमत से।

 अगर बहुमत के आधार पर कोई निर्णय लिया जाता है तो क्या अलग विचार रखने वाले लोगों को इस्तीफा दे देना चाहिए।

, यह बात याद रखिए कि इनमें से अधिकांश निर्णय कारोबारी हैं और ये सिद्धांतों अथवा नैतिकता से जुड़ा मसला नहीं है जहां कोई समझौता संभव नहीं है।

 निवेश से जुड़े निर्णयों की बात करें तो सदस्य भविष्य को लेकर अपने विचार प्रकट करते हैं।

 मसलन क्या निवेश का निर्णय समझदारी भरा है।

 क्या तीन या चार साल के बाद इस निवेश से बढिय़ा प्रतिफल मिलेगा या नुकसान होने की आशंका है।

 अंतत: यह केवल विचार का मामला है या जैसा कि कुछ लोग कहेंगे कि अगर बोर्ड के अधिकांश सदस्य सोचते हैं कि एक परिदृश्य घटित होने ही वाला है तो निश्चित रूप से जो लोग इससे अलग विचार रखने वाले लोगों को बोर्ड छोडऩा नहीं होगा।

, कुछ वर्ष पहले एक कंपनी का बोर्ड जिसमें मैं भी शामिल था, वह यह चर्चा कर रहा था कि एक अन्य कंपनी के साथ संयुक्त उद्यम की स्थापना की जाए या नहीं।

 व्यक्तिगत तौर पर मेरा यह मानना था कि ऐसा कदम सही नहीं होगा और इससे आगे चलकर दोनों पक्षों के बीच असहमति और विवाद ही पैदा होंगे।

 यह बहस बहुत लंबे समय तक चली और आखिरकार बोर्ड के अधिकांश सदस्य इस नतीजे पर पहुंचे कि संयुक्त उद्यम स्थापित किया जाना चाहिए।

 बहरहाल मेरे विचार नहीं बदले लेकिन मुझे यह भी नहीं लगा कि मुझे बोर्ड से इस्तीफा दे देना चाहिए या मुझे अपने निजी विचारों को सार्वजनिक रूप से प्रकट करने लगना चाहिए।

 एक विस्तृत चर्चा के बाद नतीजा मेरे विचारों के प्रतिकूल निकला और मामला वहीं खत्म हो गया।

हालांकि बाद में मेरी आशंकाएं पूरी तरह सही साबित हुईं।

 वह संयुक्त उद्यम आज भी वाद-विवाद में फंसा हुआ है और निष्क्रिय है।

 बाद में बोर्ड ने सहजता से यह स्वीकार किया कि परियोजना के प्रति मेरा विरोध एकदम सही था।

 लेकिन उस वक्त जिन लोगों ने परियोजना के पक्ष में राय रखी थी उनमें से किसी से यह नहीं कहा गया कि वह कंपनी छोड़कर चले जाएं।

 सच यही है कि बोर्ड अपने सदस्यों की राय के आधार पर भविष्य के निर्णय करते हैं।

 कई बार वे सही होते हैं और कई बार गलत।

 लेकिन निर्णय लेने की प्रक्रिया में जोखिम तो है ही।

, स्वतंत्र निदेशकों की एक और आलोचना यह भी है कि उनको अपना समूह या उप समूह नहीं बना लेना चाहिए।

 यह सच है कि स्वतंत्र निदेशकों को दबाव समूह के रूप में काम नहीं करना चाहिए और न ही कि श्रम संगठन की भूमिका अपनानी चाहिए।

 परंतु कंपनी अधिनियम के मुताबिक यह जरूरी है कि वे साल में कम से कम एक बार बिना प्रवर्तक या अन्य निदेशकों की मौजूदगी के आपस में मिलें।

 इस अवसर पर उनको बोर्ड के काम की समीक्षा करनी चाहिए।

, ऐसी बैठकों में आखिरकार सहमति बनेगी और सबकी सहमति से निर्णय लिया जाएगा।

 क्या इसका मतलब यह हुआ कि स्वतंत्र निदेशक सामंजस्य बनाकर काम कर रहे हैं।

 अगर एक निदेशक दूसरों को अपनी बात मनवाना चाह रहा है तो क्या वह विद्रोह करना चाहता है।

 क्या कारोबारी जगत के लोगों को अपनी बात समझाना और मनवाना इतना आसान है।

 पहली बात तो यह कि शब्दों के जादू में फंस जाने वाले लोगों को निदेशक बनाया ही नहीं जाना चाहिए।

, स्वतंत्र निदेशकों की वैध आलोचना यह है कि उनके चयन की प्रक्रिया के जरिये अक्सर उनकी स्वतंत्रता के साथ समझौता किया जाता है।

 अक्सर जब प्रवर्तक किसी को स्वतंत्र निदेशक बनाता है तो यह अघोषित होता है कि निदेशक बोर्ड में उसके हितों का ध्यान रखेगा।

 अगर वास्तव में सुधार की आवश्यकता है तो अंशधारकों को बोर्ड में निदेश्नियुक्ति को लेकर सचेत रहना होगा और जी -हजूरी करने वालों के खिलाफ मतदान करना होगा।

 तब शायद एक पूल से ही निदेशकों का चयन किया जा सकेगा।

 सबसे अहम बात यह है कि स्वतंत्र निदेशकों को उन लोगों की छाया से बाहर निकलना चाहिए जो उनको बोर्ड में आमंत्रित करते हैं।

 उनको सही मायने में स्वतंत्र होकर काम करना चाहिए।

 उनको प्रवर्तक की हर बात का विरोध न करते हुए सही गलत को देखकर निर्णय करना चाहिए।

 जब वे ऐसा करें तो प्रवर्तकों, टीकाकारों और जनता को भी उनकी सराहना करनी चाहिए।

, – माइकल पिंटो।

सौजन्य – बिजनेस स्टैंडर्ड।

