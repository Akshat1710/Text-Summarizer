जिस मुद्दे पर पूरा केरल एक है ( हिंदुस्तान : Editorial)।

 =": #0000;"हालत यह है कि भाजपा की केरल इकाई भी बीफ खाने का विरोध नहीं कर पा रही है, वह इसे व्यक्तिगत पसंद का मुद्दा बता रही है।

चार अक्तूबर को पटेल चौक मेट्रो स्टेशन पर दिल्ली पुलिस एक असामान्य काम कर रही थी।

 पुलिस छात्रों के टिफिन बॉक्सों में कुछ ढूंढ़ रही थी।

 उसने एक युवा पत्रकार को पकड़ लिया और उससे सवाल करने लगी, जबकि उसके पास टिफिन बॉक्स नहीं था।

 पुलिसकर्मियों ने उसे संसद पुलिस थाने में सात घंटों तक हिरासत में रखा और परिवार को एक फोन कॉल करने तक की इजाजत नहीं दी।

 उसका कसूर क्या था।

 वह बतौर रिपोर्टर अपनी जिम्मेदारी निभाने का प्रयास कर रहा था।

, उसे अशोक रोड पर भाजपा मुख्यालय के सामने आयोजित होने वाले ‘बीफ पिकनिक’ को कवर करने के लिए कहा गया था, जिसकी घोषणा दिल्ली विश्वविद्यालय के छात्रों ने दादरी में एक शख्स की हत्या के विरोध में की थी।

 कट्टर पुलिस ने नैतिकता के नाम पर कुछ सीख देते हुए उस रिपोर्टर को अंतत: छोड़ दिया।

 उसे अपमानित किया गया, धमकाया गया।

 एक गिलास पानी भी पीने के लिए नहीं दिया गया, शौचालय भी जाने नहीं दिया।

 एक सिपाही ने उसे नफरत से घूरते हुए कहा, ‘कानून अपराधियों की रक्षा कर सकता है, लेकिन तुम्हारे जैसे पापियों की नहीं।

’ एक अधिकारी ने कहा, ‘क्या यही तुम्हारे माता-पिता ने सिखाया है।

 यही कि बाहर जाओ और बीफ खाओ।

’ थाने के प्रभारी की प्रतिक्रिया तो और बुरी थी।

, उन्होंने धमकाया कि अगर वह प्रदर्शनकारियों से मिलता है, तो उसके टुकड़े-टुकड़े कर दो।

 26 अक्तूबर को पुलिसकर्मियों की एक और टुकड़ी केरल हाउस पहुंची, जो पटेल चौक से कुछ दूरी पर है।

 पुलिसकर्मी किसी टेलीफोन कॉल के बाद आए थे, जिसमें यह शिकायत की गई थी कि केरल हाउस में ‘बीफ परोसा जा रहा था।

’ पुलिसकर्मियों ने कैंटीन और उसके किचन में छापेमारी की, रेफ्रिजरेटर में देखा और जब उन्हें वहां चिकन के कुछ पीस मिले, तो वे चले गए।

 जाहिर है, यह हंगामे का कारण बना।

 हालांकि, केरलवासी एक दूसरे मोर्चे पर परेशान थे।

 नेताओं ने इसे राज्य की स्वायत्तता से हस्तक्षेप बताया।

 कम्युनिस्ट पार्टी मार्क्‍सवादी (सीपीएम) के महासचिव सीताराम येचुरी ने इसे ‘मोरल पुलिसिंग’ कहा।

 राज्य के मुख्यमंत्री ओमान चांडी ने केंद्र के खिलाफ कानूनी कार्रवाई की धमकी दी, अगर माफी नहीं मांगी गई।

, आम मलयालियों ने इसे अपनी निजी आजादी और व्यक्तिगत अधिकारों के अतिक्रमण के तौर पर देखा।

 दिल्ली पुलिस साफ तौर पर अपनी हद लांघ गई थी।

 पुलिसकर्मी अपने सांविधानिक दायित्व के परे चले गए, जब उन्होंने एक रिपोर्टर को नैतिकता की घुट्टी पिलाई।

 चार अक्तूबर का पुलिस का गैर-पेशेवर रवैया बेरोक-टोक चला।

 नतीजतन, 26 अक्तूबर का उसका बर्ताव और बुरा रहा।

केरल में अरसे से बीफ एक पसंदीदा खाद्य है।

 तकरीबन 80 प्रतिशत केरलवासी नियमित रूप से बीफ खाते हैं।

 न सिर्फ ईसाई और मुस्लिम, बल्कि बीफ हिंदू घरों में भी यह परोसा जाता है।

 एक हिसाब से, वास्तव में हंिदूू अन्य की तुलना में ज्यादा बीफ खा रहे हो सकते हैं।

 कारण सरल है, इसे सेहत बढ़ाने वाला माना जाता है और सस्ता भी है।

 राज्य में बाकी तरह के मीट की खपत का यह 40 प्रतिशत है।

 केरल में हिंदुओं, मुस्लिमों और ईसाइयों के बीच सांस्कृतिक भाईचारा है।

 सदियों से एक सह-अस्तित्व है।

 उन्होंने उस तरह का संघर्ष भी नहीं देखा, जिसका उत्तर भारत कई बार गवाह बना है।

, केरल में शाकाहारी हिंदू भी हैं और गैर-शाकाहारियों में कुछ ऐसे हैं, जिनकी अपनी पसंद-नापसंद हैं।

 लेकिन साफ है कि बीफ खाने वालों में कोई अपराध-बोध नहीं है।

 केरल, पश्चिम बंगाल व पूवरेत्तर राज्यों में ऐसा कोई कानून भी नहीं है, जो गो-हत्या को या उसके मीट की बिक्री को रोकता हो।

 केरल की जनसंख्या का स्वरूप भी अलग है।

 केरल कई धर्मो के लोगों का मिला-जुला रूप है, खास तौर पर हिंदू, इस्लाम और ईसाई धर्म।

 साथ ही, इसे सबसे सहिष्णु राज्यों में एक माना जाता है।

 2011 की जनगणना के अनुसार, केरल के 54 फीसदी निवासी हिंदू हैं, 26 फीसदी मुस्लिम और 18 फीसदी ईसाई।

 एक जिला है मल्लापुर, जहां मुस्लिम आबादी बहुसंख्यक है।

 केरल की राजनीति अलग किस्म की है।

 दुनिया की पहली लोकतांत्रिक रूप से चुनी गई कम्युनिस्ट सरकार यहीं बनी थी।

, 1957 में कम्युनिस्ट पार्टी को यहां मामूली बहुमत के साथ जीत मिली थी।

 तब से राजनीति दो मोर्चो के अंदर ही जारी है- एक, जो वामपंथ के नेतृत्व में है, उसे लेफ्ट डेमोक्रेटिक फ्रंट कहा जाता है और दूसरा, कांग्रेस के नेतृत्व में, जिसे यूनाइटेड डेमोक्रेटिक फ्रंट कहते हैं।

केरल के लोकतंत्र को बेहद जीवंत लोकतंत्रों में एक माना जाता है।

 100 फीसदी साक्षरता के साथ यह राज्य हमेशा से अन्य प्रदेशों की तुलना में सामाजिक सूचकांक के मामले में यह सबसे आगे रहा है।

 हालांकि, यहां के राजनेता आपस में लगातार लड़ते-भिड़ते रहते हैं, लेकिन जब वे राज्य और उसके हितों पर समान खतरा देखते हैं, तो एकजुट हो जाते हैं।

 जैसे, जब भी केरल का टकराव पड़ोसी तमिलनाडु से नदी-जल विवाद के मुद्दे पर होता है, अगर मुल्ला-पेरियार बांध मुद्दे को यहां रखकर देखें, तो मुख्यमंत्री और नेता-विपक्ष एक साथ आने में नहीं हिचकते।

 इसी तरह, यह दृश्य भी सामान्य है कि मुख्यमंत्री ओमान चांडी और सीपीएम नेता वीएस अच्युतानंदन क्रिकेट की महान हस्ती सचिन तेंदुलकर को लेने के लिए एक ही कार से उतरें।

 वह केरल की तमाम सियासी पार्टियों का संयुक्त विरोध ही था, जिसने गृहमंत्री राजनाथ सिंह को इस मसले पर बोलने के लिए मजबूर किया।

, कई सीपीएम नेता केरल हाउस पहुंचे और कांग्रेसी नेताओं के साथ बीफ परोसे जाने की मेज पर भी आए।

 जहां दिल्ली में लेफ्ट और कांग्रेस ने एकजुटता दिखाई, वहीं अगले दिन तिरुवन्नतपुरम में वित्त मंत्री के खिलाफ घूसखोरी के मामले में दोनों एक-दूसरे के सामने थीं।

 दरअसल, विशेष अदालत ने कहा कि वित्त मंत्री के एम मनी के खिलाफ मामले को ले जाने के लिए पर्याप्त सबूत हैं, जिन पर केरल में बार-मालिकों से एक करोड़ रुपये बतौर घूस लेने का आरोप है।

 बीफ मुद्दे पर केरल भाजपा का रवैया उत्तर के अपने पार्टी जनों से बिल्कुल अलग है।

 पार्टी ने इसे किसी की पसंद-नापसंद पर छोड़ रखा है।

 ऐसा इसलिए कि राज्य के ज्यादातर हिंदू नेता बीफ खाते हैं और यह भी कि भाजपा की राज्य इकाई स्थानीय निकाय चुनाव में अपने प्रदर्शन को सुधारने के लिए स्थानीय समुदायों से समर्थन मांग रही है।

 अगले साल राज्य में विधानसभा चुनाव है और यहां भाजपा अपना खाता खोलने के लिए कड़ी मशक्कत करेगी।

 यह पार्टी का पुराना लक्ष्य है।

 हिंदुत्ववादी समर्थक और उसके सहयोगी तत्व क्या सोचते हैं, इस पर गौर किए बगैर केरल में स्थानीय नेता जानते हैं कि बीफ का मुद्दा उन्हें राज्य की राजनीति में बहुत दूर तक नहीं ले जा सकता।

 (ये लेखक के अपने विचार हैं)।

– डी. श्रीनिवास, सौजन्य :- हिंदुस्तान , 2.11.2015।

