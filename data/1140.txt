ऐतिहासिक मोड़ पर म्यांमार ( अमर उजाला : Editorial)।

 =": #0000;"यह विडंबना ही है कि सैन्य शासकों द्वारा संविधान में किए गए संशोधन के चलते सू की खुद राष्ट्रपति नहीं बन सकेंगी।

 वास्तव में सेना के अधिकारों में कटौती नई सरकार के लिए एक बड़ी चुनौती होगी।

आधिकारिक तौर पर म्यांमार के आम चुनाव के पूरे नतीजे अभी घोषित नहीं किए गए हैं, लेकिन सैन्य समर्थक सत्तारूढ़ दल यूनियन सॉलिडरिटी ऐंड डेवलपमेंट पार्टी (यूएसडीपी) ने भी विपक्षी नेता आंग सान सू की की नेशनल लीग फॉर डेमोक्रेसी (एनएलडी) की जीत स्वीकार कर ली है।

 इससे म्यांमार में लंबे सैन्य शासन के बाद लोकतंत्र की स्थापना का रास्ता साफ हो गया है।

 हालांकि जिस तरह से नतीजे घोषित किए जाने में देर हो रही है, उससे खुद सू की सशंकित हैं।

, लेकिन अंतरराष्ट्रीय पर्यवेक्षकों ने भी स्वीकार किया है कि म्यांमार में सेना के जनरलों के सत्ता पर कब्जा करने के बाद यह पहला सर्वाधिक लोकतांत्रिक चुनाव है।

 निश्चित ही पांच दशक से भी अधिक समय से सैन्य शासन के अधीन रहा म्यांमार आज ऐतिहासिक मोड़ पर खड़ा है, जिसमें नोबल पुरस्कार विजेता आंग सान सू की म्यांमार के लोगों के लिए एक उम्मीद बनकर उभरी हैं।

 दरअसल पिछले कुछ वर्षों में म्यांमार अंतरराष्ट्रीय परिदृश्य में लगातार अलग-थलग पड़ता जा रहा था, जिससे उसकी मुश्किलें बढ़ती गई हैं।

, सू की को भले ही अंतरराष्ट्रीय स्तर पर समर्थन मिलता रहा है, लेकिन हकीकत यह है कि 1990 के चुनाव में उनकी पार्टी के भारी जीत दर्ज करने के बावजूद सैन्य शासकों ने उन्हें सत्ता तो नहीं ही सौंपी, उलटे उन्हें नजरबंद कर दिया था।

 यह उनका जीवट ही है कि उन्होंने सैन्य शासकों के आगे हार नहीं मानी और आज उनकी पार्टी सत्ता की चौखट पर खड़ी है।

 मगर यह विडंबना ही है कि सैन्य शासकों द्वारा संविधान में किए गए संशोधन के चलते सू की खुद राष्ट्रपति नहीं बन सकेंगी।

 वास्तव में सेना के अधिकारों में कटौती नई सरकार के लिए एक बड़ी चुनौती होगी।

, वहीं पचास लाख की आबादी वाले मुसलमानों की उपेक्षा की वजह से सू की आलोचना भी हुई है, जिन्हें उनकी पार्टी ने सत्तारूढ़ पार्टी की तरह एक भी टिकट नहीं दिया था।

 सत्ता में आने के बाद उनकी पार्टी को आबादी के इस हिस्से के साथ हुई उपेक्षा पर भी गौर करना होगा।

 जहां तक भारत की बात है, तो उसके लिए इससे अच्छा कुछ नहीं हो सकता कि उसके पड़ोस में लोकतांत्रिक व्यवस्था मजबूत हो और फिर सू की के साथ तो हमारे देश का एक भावनात्मक रिश्ता भी है, जिनका बचपन यहीं बीता है।

सौजन्य : -अमर उजाला , 11.10.2015।

