श्रम सुधार अनिवार्य (बिजनेस स्टैंडर्ड)।

वर्ष 2012 में मारुति के मानेसर संयंत्र में भड़की हिंसा के बाद, दोषी ठहराए गए 31 में 13 पूर्व कर्मचारियों को आजीवन कारावास दिया गया।

 कंपनी को शायद लगा हो कि इससे यह प्रकरण खात्मे की ओर बढ़ा है।

 लेकिन वाहन कारोबार में अग्रणी गुडग़ांव के श्रम संगठनों के बीच लगातार बढ़ते असंतोष से आकलन किया जाए तो यह तय है कि इस मामले में पंजाब एवं हरियाणा उच्च न्यायालय में अपील की जाएगी।

 हरियाणा के मानेसर में घटी उस घटना में कंपनी के एक मानव संसाधन प्रबंधक की मृत्यु हो गई थी और कई वरिष्ठï अधिकारी घायल हो गए थे।

देश की सबसे बड़ी कार निर्माता कंपनी के लिए हमारी धीमी और चिढ़ पैदा करने वाली न्याय प्रणाली के अलावा भी कई समस्याएं हैं।

 खासतौर पर विनिर्माण के क्षेत्र में तमाम संकट हैं।

 उस हड़ताल के चलते मारुति को श्रमिकों की हिंसा के सबसे बुरे घटनाक्रम का साक्षी बनना पड़ा।

 लेकिन यह इस तरह की पहली घटना नहीं थी।

 वर्ष 2008 के वित्तीय संकट के बाद से ही देश में श्रमिक हिंसा की वारदात देखने सुनने को मिलती आ रही हैं।

देश के श्रम कानून पर्याप्त लचीले नहीं हैं और इसके चलते कंपनियों को कर्मचारियों को रखने या निकालने में कठिनाई होती है।

 इस वजह से कुछ ऐसा माहौल बना रहता है कि कर्मचारी प्राय: असंतोष में घिरे रहते हैं।

 पुरातन कानून के मुताबिक 100 से अधिक कर्मचारियों वाली फैक्टरियों में कर्मचारियों को निकालने के लिए सरकारी मंजूरी आवश्यक है जो शायद ही मिलती है।

 इससे दो तरह का श्रमिक वर्ग तैयार हुआ है।

 एक संगठित क्षेत्र जिसमें उनको बेहतरीन वेतन मिलता है और रोजगार की पूरी सुरक्षा रहती है।

 जबकि असंगठित क्षेत्र में आय बहुत कम रहती है।

औद्योगिक क्षेत्र की बात करें तो अनुबंधित श्रमिक कुल कामगारों का 46 फीसदी होते हैं और वेतन भत्तों में अंतर दोगुने से अधिक हो सकता है।

 यही वजह है कि अनुबंधित श्रमिक स्थायी भर्ती की मांग करते हैं और अक्सर मामला ङ्क्षहसा तक पहुंच जाता है क्योंकि कंपनी प्रबंधक लागत कम करने के लिए ऐसा नहीं होने देते।

 मारुति की बात करें तो उसने भले ही 2012 की घटना के बाद अनुबंधित श्रमिकों को कम करने की बात कही हो लेकिन मांग के चलते उनकी संख्या वर्ष 2013-14 और 2014-15 के बीच 61.5 फीसदी तक बढ़ गई।

 इससे श्रमिक संबंधों में तनाव का जोखिम बढ़ता है।

 लेकिन इसका संबंध मौसमी मांग से भी है।

 वाहन उद्योग में उच्चतम मांग और कमजोर मांग के बीच 25 फीसदी तक का अंतर होता है।

 यह वस्त्र उद्योग जैसे एक अन्य बड़े नियोक्ता के लिए भी समस्या है।

संविधान के अधीन श्रम राज्य का मसला है।

 राज्य सरकारों को श्रम सुधारों को तेजी से अंजाम देना चाहिए।

 राजस्थान ने इस दिशा में साहसी पहल की और 100 से 300 कर्मचारियों वाले उपक्रमों के लिए छंटनी की मंजूरी की शर्त खत्म कर दी।

 लेकिन यह बहुराष्टï्रीय कंपनियों की बड़ी फैक्टरियों के लिए नाकाम है।

 सर्वोच्च न्यायालय ने 2016 में एक ऐतिहासिक निर्णय में कहा था कि ठेका मजदूरों को भी समान काम के लिए स्थायी श्रमिकों के समान ही भुगतान किया जाना चाहिए।

 ताकि कोई असमानता न रह जाए।

 इसके आधार पर राज्य सरकारों को औद्योगिक विवाद अधिनियम के अतिरंजित प्रावधानों को समाप्त करना चाहिए।

 अब जबकि देश के आधे से अधिक राज्यों पर एक दल का शासन है तो अखिल भारतीय बदलाव की संभावना पहले से ज्यादा है।

 ऐसे वक्त में जबकि बढ़ता स्वचालन तमाम बड़े निवेशकों को अच्छे विकल्प मुहैया करा रहा है तो श्रम सुधारों की आवश्यकता भी पहले से कहीं अधिक है।

, सौजन्य- बिजनेस स्टैंडर्ड।

