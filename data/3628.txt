वर्षांत पर चंद बातें (बिजनेस स्टैंडर्ड)।

चीन ने लंबे समय तक समग्र राष्ट्रीय शक्ति की अवधारणा का प्रयोग किया और विभिन्न देशों को इसी के मुताबिक रैंकिंग दी।

 विचार के स्तर पर इसमें सैन्य और औद्योगिकी क्षमताओं का आकलन, तकनीकी क्षमता, शैक्षणिक उपलब्धियां और संसाधनों पर नियंत्रण जैसी बातें शामिल होती हैं।

 इन सभी के आधार पर अंक दिए जाते हैं और फिर इनका सूचकांंक तैयार किया जाता है।

 इस संदर्भ में भारत की रैंकिंग लगातार ऊपर जाती रही है।

 संकेतकों में सामाजिक स्थिरता का इस्तेमाल नहीं किया जाता है।

 शायद इसलिए कि उसे निर्धारित नहीं किया जा सकता।

 अगर ऐसा होता तो भारत शीर्ष के देशों में शामिल होता।

 बीते 50 दिनों में जो सर्वाधिक असाधारण बात देखने को मिली है वह है देश के लाखों-करोड़ों लोगों का नोटबंदी से निपटने का तरीका।

 लोग कई रोज तक धैर्यपूर्वक लंबी कतारों में खड़े रहे, दुकानदारों ने लोगों को आराम से ऋण दिया।

 ग्राहकों ने अपने खर्च कम किए।

 जिन लोगों के रोजगार गए वे बिना किसी विरोध के अपने घरों को लौट गए।

 किसानों को अपनी फसल बहुत नाम मात्र की कीमत पर बेचनी पड़ी लेकिन उन्होंने रबी की फसल खूब बोई।

 नोटबंदी का असर तो व्यापक स्तर पर देखने को मिला।

 इसके साथ एक त्रासदी यह रही कि कई लोग बैंक की कतार में लगे-लगे ही जान की बाजी हार गए।

 परंतु अधिकांश लोगों ने इस बात को स्वीकार कर लिया कि यह व्यापक हित की बात है।

 इसलिए लोगों ने असुविधा और वित्तीय नुकसान को बरदाश्त किया।

 जब हम इसके बारे में सोचते हैं तो यह असाधारण प्रतीत होता है।

 इस बात ने सर्वोच्च न्यायालय के न्यायाधीशों को चकित किया होगा जिनको लग रहा था कि इससे सड़कों पर दंगे हो सकते हैं।

 इसकी तुलना वेनेजुएला में नोटबंदी के बाद हुई लूट की घटनाओं और वहां फैली अराजकता से की जा सकती है।

 वहां कुल प्रचलित मुद्रा के 75 फीसदी को बंद किया गया था जबकि हमारे देश में 86 फीसदी मुद्रा बंद कर दी गई थी।

इससे अंदाजा लगाया जा सकता है कि क्या कुछ हो सकता था।

 भारत के उलट वहां की सरकार को अत्यंत अप्रिय परिस्थिति से निपटना पड़ा।

 यह दास्तान देश की स्थिरता और राष्ट्रीय स्तर पर व्याप्त समरसता-सामंजस्य की कहानी कहती है।

 देश के राजनीतिक हो हल्ले के बीच यह शांति छिपी हुई है और हमें चीन से एक पुरानी तुलना की याद दिलाती है जिसमें कहा जाता रहा है कि वहां सतह की शांति के नीचे अराजकता है जबकि भारत में इसके उलट है।

 क्या इसकी व्याख्या इस प्रकार भी की जा सकती है कि यह सदियों पुरानी भारतीय विपदा का एक और प्रमाण है।

 शायद आंशिक तौर पर यह सच है।

 लोगों को कठिनाइयों और झटकों की आदत पड़ चुकी है।

 जो लोग अपने अस्तित्व के लिए जूझ रहे हों वे विरोध नहीं करते।

 वे बरदाश्त कर लेते हैं।

 तमाम ऐसे परिवार हैं जो किसी की बीमारी से आए अचानक खर्च से निपटने के चक्कर में कर्ज के घेरे में आ जाते हैं या गरीबी रेखा के नीचे चले जाते हैं।

 लेकिन भारत जैसे देश में यह परिभाषा पूरी तरह लागू नहीं होती है क्योंकि यहां सबसे कमजोर और कम अधिकार प्राप्त, शोषित आदिवासी ने राज्य सत्ता के खिलाफ हथियार भी उठाए हैं।

 उन 75-80 लोगों का क्या जो बैंक की कतारों में मर गए।

 क्या वे व्यापक राष्ट्रीय गाथा से परे हैं।

 नहीं।

 अब जबकि पुराना साल बीत रहा है और नया आ रहा है तो वक्त आ गया है कि बहस को (पत्रकारिता में भी) बड़े पैमाने से विशिष्टï की ओर ले आएं।

 जब एक अरब से अधिक आबादी साथ खड़ी हो तो व्यापक आंकड़े प्रभावशाली लग सकते हैं।

, सातवीं सबसे बड़ी अर्थव्यवस्था, चौथा सबसे बड़ा सैन्य बजट आदि।

 लेकिन क्या हम व्यक्तिगत रूप से लोगों की जिंदगी की परवाह करते हैं।

 क्या हम सड़क दुर्घटना, बलात्कार, या बेरोजगारी के मामलों में उन्हें संख्या भर मानते हैं।

 इससे हमारे सामूहिक प्रयासों में क्या बदलाव आएगा।

 नोबेल पुरस्कार समारोह में बॉब डिलन मौजूद नहीं थे लेकिन वहां उनका जो वक्तव्य पढ़ा गया, उसका एक छोटा हिस्सा इस प्रकार है: ‘मैं एक बात अवश्य कहना चाहूंगा।

 एक कलाकार के रूप में मैंने 50,000 लोगों के समक्ष प्रस्तुति दी है और 50 लोगों के सामने भी।

 मैं आपसे कह सकता हूं कि 50 लोगों के सामने प्रस्तुति देना मुश्किल है।

 50,000 लोग तो एक व्यक्तित्व में ढल चुके होते हैं लेकिन 50 लोगों पर यह लागू नहीं होता।

 उनमें से हर एक की अपनी अलग पहचान होती है।

 वे अपने आप में पूरा विश्व होते हैं।

 वे चीजों को अधिक स्पष्टï समझते हैं।

 तब आपकी ईमानदारी…की परीक्षा होती है।

’ जो लोग भारत के सार्वजनिक जीवन में हैं उनको भारी भरकम आंकड़ों के पीछे छिपना बंद करना होगा।

 उनकी ईमानदारी की परीक्षा जरूरी है।

, – टी. एन. नाइनन।

सौजन्य – बिजनेस स्टैंडर्ड।

