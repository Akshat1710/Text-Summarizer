कन्हैया की परीक्षा के छह माह  (राष्ट्रीय सहारा)।

दिल्ली उच्च न्यायालय ने जवाहरलाल नेहरू विविद्यालय मामले में एक ऐसा फैसला सुनाया है जो राष्ट्र हित और व्यक्तिगत स्वतंत्रता, दोनों का सम्मान करते हुए एक स्पष्ट सीमा रेखा भी खींचता है।

 कन्हैया की जामनत याचिका पर फैसला सुनाते हुए न्यायमूर्ति प्रतिभा रानी ने बताया कि जो संविधान व्यक्ति को अभिव्यक्ति की आजादी देता है; वही उस अभिव्यक्ति की सीमाएं भी बांधता है।

 उन्होंने पूछा कि जिस देश का रंग वीरता, बलिदान के साथ ही शांति और प्रेम का रंग है; वहीं जेएनयू में वह रंग गायब क्यों हो रहे हैं।

 जैसे नारे वहां लगाए गए, उन्हें वाजिब नहीं माना जा सकता है।

 छात्रों में यह इन्फेक्शन फैल रहा है।

 महामारी बनने से पहले इसे रोकना होगा।

 अगर एंटीबयोटिक से रोग नहीं जाता तो और तरीके इस्तेमाल करने पड़ते हैं।

 ऐसे नारों से उन परिवारों के मनोबल पर असर पड़ता होगा, जिनके लोग तिरंगे में लिपटे हुए आते हैं।

, पुलिस ने कहा है कि, वीडियो में यह नहीं पता चलता है कि कन्हैया ने भी देश विरोधी नारे लगाए थे कि नहीं।

 फिर भी सरकारी वकील ने कहा था कि प्रत्यक्षदर्शियों के बयानों से पता चलता है िक वह नारे लगाने वालों में शामिल था।

 नारेबाजी को सरासर गलत मानते हुए और इस प्रवृत्ति पर क्षोभ व्यक्त करने के बावजूद अभियुक्त की पारिवारिक स्थिति को देखते हुए अदालत ने कुछ शतर्ोे पर जमानत दे दी।

 शत्रे हैं कि अभियुक्त दोबारा ऐसा नहीं करेगा और छात्र संघ का अध्यक्ष होने के नाते ऐसा प्रयास करेगा कि विविद्यालय में ऐसी घटनाएं न हों।

 जब आवश्यकता होगी वह जांचकर्ताओं के समक्ष पेश होगा और जांच में सहयाग करेगा।

 यानी अगले छह माह के लिए कन्हैया के आचरण की जांच होती रहेगी।

 इसलिए जो लोग इस जमानत को अपनी विजय मान रहे हैं वे फैसले को ध्यान से पढ़ें।

 इस फैसले के बाद गेंद विविद्यालय के पाले में है।

 केवल छात्र नेताओं पर ही यह उत्तरदायित्त्व नहीं है कि वे इस राष्ट्रीय विद्यामंदिर के हृास को रोकें, अपितु इस की जिम्मेवारी संस्थान के अध्यापकों और प्रशासन पर भी है कि वे अभिव्यक्ति की स्वतंत्रता को बनाए रख कर भी उसे अतिवादियों का अड्डा न बनने दें।

, अदालत ने कहा है कि जेएनयू की फैकल्टी को यह पता करना चाहिए कि जिन छात्रों ने देशद्रोही नारे लगाए उनके दिमाग में ये विचार आए क्यों।

 जेएनयू को जो लोग संभाल रहे हैं उन्हें ऐसे कदम उठाने चाहिए, जिससे ऐसी घटनाएं न हों।

 दुर्भाग्य की बात है कि आम धारणा है कि कि इस संस्थान में ये विचार वहां नियुक्त कुछ प्राध्यापकों से प्राप्त हुए हैं।

 देश तोड़ने की आजादी अभिव्यक्ति की आजादी के दायरे में किसी देश में भी नहीं आ सकती है।

 अगर हम किसी अदालती फैसले से असहमत हैं तो अकादमीय माहौल में उसके विभिन्न पहलुओं पर बहस करना शिक्षा संस्थान की वाजिब गतिविधि हो सकता है, लेकिन किसी फैसले को न्यायिक हत्या घोषित करना देश के संविधान पर ही हमला माना जाएगा।

 यही बात अगर आम नागरिक कहता तो उसपर तुरंत अदालत की मानहनि का अभियोग ठोक दिया जाता।

 लेकिन विविद्यालय की सुरक्षा में कुछ लाग निडर होकर ऐसे नारे दे रहे हैं, जिन्हें न तो वैचारिक बहस कहा जा सकता है और न संवैधानिक अधिकार।

 अफजल गुरु को फांसी देने के मामले पर यह नारा किसी वर्ग में आएगा कि ‘‘अफजल हम शर्मिदा हैं, तेरे कातिल जिंदा हैं’।

 कातिल कौन अदालत यानी अदालत में बैठे वे जज जिन्होंने फैसला सुनाया।

 दिलचस्प बात है कि नारे लगाने वालों ने अपने जोश में तयों की सही-सही जानकारी भी नहीं ली थी, वरना वे यही नारा मकबूल बट के बारे में नहीं लगाते, जिसे फांसी पर लटकाने का फैसला सुनाने वाला जज जिंदा नहीं है, उसे आतंकवादियों ने सरेआम मार डाला था।

, इस नारे का संकेत क्या है इसे आम आदमी समझता है।

दशकों से वामपंथी अध्यापकों ने विविद्यालय मेंवामपंथी सपने संजोने वाले छात्रों का एक बड़ा दल विकसित किया है।

 इस संस्थान में छात्रसंघ का दबदबा अन्य विविद्यालयों की तुलना में काफी अधिक है।

 आजादी के बाद वामपंथी राजनीति देश के भागों में सफल हुई, लेकिन दो-तीन दशक में ही देश का जनतंत्र उसे रास नहीं आया और जनता को वामपंथ से मोहभंग होने लगा।

 अब वामपंथ धीरे-धीरे पूरे देश से उखड़ रही है, लेकिन जनता के बीच से उखड़ने के बावजूद वामपंथ अब भी कुछ संस्थनों में पांव जमाए हुए है।

 उनमें एक जवाहरलाल नेहरू विविद्यालय है।

 छात्रों और अध्यापकों की राजनैतिक विचारधारा को फैलाना या सीमित करना प्रशासन का काम नहीं है, लेकिन किसी गुट के विशेषाधिकार को बचाए रखना भी उसके कर्त्तव्यों के भीतर नहीं आता, लेकिन उससे भी महत्त्वपूर्ण है कि संविधान विरोधी गतिविधियों की अनुमति देना न तो विविद्यालय के गठन के उद्देश्यों के अनुकूल है और न ही देश की जनता के प्रति वफादारी है।

 जो करदाता करोड़ों रुपये किसी संस्थान पर खर्च करने की अनुमति देता है वह यह भी मांग कर सकता है कि उस पैसे का हिसाब भी उसे दिया जाए।

 स्पष्ट है कि राष्ट्रविरोधी गतिविध्यिां ऐसे सभी तत्त्वों को आकर्षित और आमंत्रित करती है जिनका उद्देश्य राष्ट्र का विघटन हो।

 नारेबाजी की घटना में बाहरी तत्त्वों के शामिल होने की भी र्चचा रही है।

 पुलिस अभी भी उन बाहरी तत्त्वों की तलाश में लगी हुई है।

, ऐसे में विविद्यालय के छात्र देश को तोड़ने वाले नारे भले न लगाए हों, लेकिन जो छात्रसंघ ऐसे तत्त्वों को अपने किसी समारोह में विघटनकारी नारे लगाने की छूट देता है, उसे अबोध तो नहीं माना जा सकता है।

 तो क्या जो राष्ट्रविरोधी तत्त्व आम जनता के बीच सक्रिय नहीं हो सकते हैं, उन्हें अपनी गतिविधियों के लिए जनता के पैसे से चलने वाले शिक्षा संस्थानों को अपने अड्डे बनाने की हम अनुमति दे सकते हैं।

जो जेएनयू के मामले को मामूली घटना मान रहे हैं और सरकार या पुलिस पर आवश्यकता से अधिक सक्रियता का आरोप लगा रहे हैं वे नहीं समझते कि जो कुछ वहां हुआ, उसका प्रभाव बौद्धिक विलासिता के चंद केंद्रों से बाहर आम जनता के बीच जो हो रहा है, वह इस संस्थान की प्रतिष्ठा के लिए बहुत अच्छा नहीं है।

 चंद वामपंथी अध्यापकों और कुछ छात्रों के कृत्यों के लिए हम एक राष्ट्रीय संस्थान को नष्ट नहीं होने दे सकते हैं।

 न्यायाधीश ने कहा कि जिन्हें नारे लगाने की आजादी विविद्यालय में मिल रही है, उन्हें यह सुरिक्षित माहौल इसलिए मिला है कि हमारी सेना सबसे ऊंचे युद्धस्थल पर घंटों खड़ी रहती है।

 अगले छह महीने केवल कन्हैया की परीक्षा नहीं है, बल्कि जेएनयू की भी परीक्षा है।

,  , सौजन्य :राष्ट्रीय सहारा.4.3.2016, जवाहरलाल कौल।

