दिल, दिमाग और दर्द (हिन्दुस्तान)।

पिछले कई महीनों से वह गला खराब व साइनस की समस्या से जूझ रहे थे।

 तमाम इलाज के बाद भी कोई खास फर्क नहीं लग रहा था।

 फिर मेडिटेशन का सहारा लिया, तो चमत्कारिक सुधार देखने को मिला।

 यूनिवर्सिटी ऑफ पेनसिल्वेनिया के विशेषज्ञ एल जे सोल की राय है कि भावनात्मक असंतुलन और संकल्प-विकल्पों के अनियंत्रित हो जाने से हमारे गले के कोमल तंतुओं पर दुष्प्रभाव पड़ता है, और नाक की भीतरी परत में रक्त प्रवाह बाधित होता है।

, टेंपल यूनिवर्सिटी ऑफ मेडिकल कॉलेज के एडवर्ड वीस अपने मेडिकल रिसर्च पेपर में बताते हैं- भावनात्मक असंतुलन ग्रंथियों के स्राव को प्रभावित करता है और साथ-साथ हमारी म्यूकस मैम्ब्रेन को सर्दी के वायरस व एलर्जी के प्रति अधिक ग्रहणशील बना देता है, जबकि योग और मेडिटेशन भावनात्मक संतुलन स्थापित करने में कारगर भूमिका निभाते हैं।

 कोलंबिया यूनिवर्सिटी के एडमंड पी फाउलर बताते हैं- परीक्षा के दौरान कई विद्यार्थी सर्दी-जुकाम के शिकार इसलिए होते हैं, क्योंकि परीक्षा का डर उनके भावनात्मक संतुलन को अव्यवस्थित कर देता है।

 ऐसे में, भावनात्मक रूप से मजबूत बनने के लिए स्वयं को सद्भाव, क्षमा, प्रेम और शांति के सकारात्मक सुझाव दें।

 सकारात्मक चिंतन के पितामह कहे जाने वाले नॉर्मन विन्सेन्ट पील की राय है- भावनाएं उतनी ही असली हैं, जितने कि कीटाणु।

 भावनाओं के कारण जो दर्द का एहसास होता है, वह बैक्टीरिया से पैदा दर्द जितना ही काल्पनिक होता है।

 मनोविश्लेषकों का मानना है कि भावनात्मक असंतुलन के शिकार लोग बीमारी से पीड़ित नहीं होते, वे इसे संतुलित करने के लिए जूझ रहे होते हैं।

, – विनोद कुमार यादव।

सौजन्य- हिन्दुस्तान।

