प्रेम का हिसाब-किताब (हिन्दुस्तान)।

कहा जाता है कि प्रेम को आप तभी जान पाते हैं, जब खुद को मिटाते हैं।

 प्रेम की अनिवार्य शर्त है कि आपके अंदर का वह हिस्सा, जो ‘आप’ हो, वह मिट जाए।

 मतलब, दो अलग-अलग दिखने वाले एक हो जाएं।

 प्रेम की गली संकरी होने और उसमें केवल एक समाने की बात भी इसीलिए कही गई है।

 आप प्रेम में हैं, तो दो हो नहीं सकते।

 इसे ही दुनियादारी हिसाब -किताब कहा गया है।

, वियतनामी विद्वान तिक न्यात हन्ह के शब्दों में- प्रेम खुशियों का स्रोत है, जो उस बंजर जमीन में कभी नहीं बहता, जहां आजाद रहने और मुक्त कर देने की भावना न हो।

 आगे वह कहते हैं-प्रेम क्या है।

 अपनी इच्छाओं को पूरा करना, उस संघर्ष को, उस अनुभव को एक-दूसरे से साझा करना।

 दो लोग जब प्रेम में होते हैं, तो एक का आगे बढ़ना, दूसरे का आगे बढ़ना होता है।

 वहां कोई अकेला आगे नहीं बढ़ता, दोनों साथ-साथ बढ़ते हैं।

, ओशो मानो चेतावनी देते हुए कहते हैं कि अगर आप किसी के प्रेम में हैं, तो उसकी जिंदगी में हस्तक्षेप कतई न करें।

 उसके भीतर की दुनिया की सीमाएं लांघने की भूलकर भी हिम्मत न करें।

 ऐसा करके आप यही बताते हैं कि वास्तव में आप दो हैं, एक नहीं।

 वह यह भी कहते हैं- अगर चाहते हो कि प्रेम बचा रहे, तो जरूरी है कि भले ही बंधन में बंध गए हो, लेकिन अलग-अलग रहो।

 चाहे पड़ोसी बन जाओ, मगर एक घर में कभी न रहो।

, जरूरी नहीं कि आप ओशो की इन तमाम बातों को मान लें, लेकिन उसका मर्म समझने की कोशिश जरूर करें।

 जिस दिन एक-दूसरे के अलग होने को स्वीकार कर लेंगे, उस दिन ही एक हो जाएंगे।

 एक और एक का जोड़ एक होने का रहस्य जान लेंगे।

, – प्रवीण कुमार।

सौजन्य- हिन्दुस्तान।

