नए वर्ष के नए स्वप्न (राष्ट्रीय सहारा)।

गृह व्यक्तियों की तरह राष्ट्र के जीवन में भी नया वर्ष आता है, जब वह नए सपने देखना शुरू करता है।

 यह वह समय होता है जब उसकी रगों में आशा का संचार होता है, और उसमें नई ऊंचाई तक पहुंचने की आकांक्षा पैदा होती है।

 वह नए संकल्प लेता है, और एक रचनात्मक जद्दोजहद के सफर पर निकल पड़ता है।

 ऐसे मौके दुनिया के अधिकांश देशों के जीवन में आए हैं, जब उन्होंने नई दिशा में यात्रा का साहस किया है।

 दूर क्यों जाएं, हमारे सामने जापान और चीन का उदाहरण है।

 दोनों देशों ने बार-बार नया साल मनाया है।

 अपने संकल्प और संघर्ष से सफलता पाई है।

 यही कारण है कि वे विश्व बिरादरी के बीच सिर उठा कर खड़े हैं।

 जापान को कई बार धक्का लगा।

 नागासाकी-हिरोशिमा पर एटमी आक्रमण ने तो उसकी मानो सांस ही रोक दी थी, लेकिन वह पीड़ा के भंवर में डूब नहीं गया।

 उसने नवनिर्माण का रास्ता चुना।

 समुद्री तूफान ने फिर उसकी शांति भंग कर दी, लेकिन वह हताश नहीं हुआ।

 उसने अपने को फिर से रचा।

 यही बात चीन के साथ भी है।

, माओवादी व्यवस्था लागू होने के बाद से वह तमाम तरह की उथल-पुथल से गुजरता रहा, लेकिन उसने अपना यह लक्ष्य कभी नहीं छोड़ा कि उसे दुनिया के समृद्ध राष्ट्रों में एक बनना है।

 आज वह अपने लक्ष्य के काफी करीब है, हालांकि इसके लिए उसे अपने अनेक बुनियादी सिद्धांतों से समझौता करना पड़ा है, लेकिन कौन देश दावा कर सकता है कि उसने कभी समझौता नहीं किया।

 अमेरिका ने समझौता नहीं किया कि रूस ने समझौता नहीं किया।

 व्यक्तियों की तरह राष्ट्रों को भी समय-समय पर समझौता करना पड़ता है।

 देखने की बात होती है कि वे अपने लक्ष्य की ओर कितनी तेजी से बढ़ रहे हैं।

 नए साल में हम भारतीय सिर्फ एक चीज पर थोड़ा गर्व कर सकते हैं।

 वह है दिल्ली को प्रदूषण मुक्त कराने के लिए मोटर गाड़ियों के चलने पर सम-अनुकरण है।

 उसकी सफलता में चाहे जितना संदेह हो, पर उसके पीछे जो भावना काम कर रही है, उसकी प्रशंसा किए बिना रहा नहीं जा सकता।

 यह प्रयोग इस बात का प्रतीक है कि अब हमारे भीतर एक आधुनिक राष्ट्र बनने की इच्छा पैदा हो गई है।

, पश्चिमी देशों को इस तरह की किसी नियंतण्रपण्राली की जरूरत नहीं है, क्योंकि उन्होंने अपने शहरों में वाहन प्रदूषण से लगभग मुक्ति पा ली है।

 पर हमारे शहर एक के बाद एक कोयले का चूल्हा बनते जा रहे हैं।

 कोई युवा मुख्यमंत्री ही उनकी मुक्ति के लिए प्रयास करने की सोच सकता था, लेकिन क्या जवानी सिर्फ युवाओं में ही होती है।

 हमारा देश एक साथ महात्मा गांधी और भगत सिंह का देश है।

 और दोनों अपने-अपने ढंग से क्रांतिकारी थे।

 दुर्भाग्य से दोनों की ही परंपरा आज मिटती हुई दिखाई देती हैं।

 गांधी की सार्थकता में आस्था प्रगट करने वालों की संख्या साल-दर-साल बढ़ रही है, लेकिन गांधी मार्ग का उदय नहीं हो रहा है।

 क्रांति के लिए उद्यत युवाओं का बड़ा वर्ग मौजूद है, लेकिन उनमें भगत सिंह की आत्मा के दर्शन नहीं होते।

 फिर भी हम भारत में रहने वाले कैसे यह मान लें कि हम फेल हो गए हैं।

, क्या हम नए साल के मौके पर यह स्वप्न नहीं देख सकते कि हमें एक आधुनिक, संपन्न और समता-मूलक राष्ट्र बनना है।

 भाड़ में जाएं हमारे कथित नेता।

 उनका सपना उनके अपने सुख-संपत्ति तक सीमित हो कर रह गया है।

 पर हम नागरिक उनकी सीमाओं से क्यों बंधे रहें।

 पिछले वर्षो में हमारे सामने अनेक ऐसे व्यक्ति सामने आए हैं, जिनने अच्छाई की पहल की दिशा में साहसिक कदम उठाया है।

 उन्हीं में एक था माउंटेनमैन, जिसने पहाड़ का सीना चीर कर दिखा दिया कि प्रेम में कितनी शक्ति होती है।

 जादव पायेंग हमारे बीच मौजूद हैं, जिनने एक विस्तृत बंजर इलाके को जंगलों से हरा-भरा बना दिया।

 कुछ लोग पंचायतों को नया जीवन देने पर लगे हुए हैं, तो कुछ आदिवासी अंचलों में काम करते हुए उनके जीवन को सह्य बनाने की कोशिश कर रहे हैं।

 ऐसे ही कुछ व्यक्ति शहरों में अनेक प्रकार की स्वास्य सेवाएं चला रहे हैं।

 कुछ गांवों में सौर ऊर्जा के प्रयोग कर रहे हैं।

 हमारे एक मित्र मध्य प्रदेश के एक शहर में गरीब बच्चों को खिलाते-पिलाते और पढ़ाते हैं।

, ये कौन लोग हैं, जिनने ऐशो-आराम का जीवन छोड़ कर अपने को मानवता की सेवा में लगा दिया है।

 इन्हें यह प्रेरणा कहां से मिली।

 कौन साधु या संत उनसे ऐसा कहने आया था कि बच्चा, पीड़ित मानवता की सेवा करो, तुम्हारा उद्धार होगा।

 किस डॉक्टर ने उन्हें सलाह दी थी कि समाज का काम करो, नहीं तो जिंदगी भर बीमारियों से घिरे रहोगे।

 दरअसल, कोई भी प्रेरणा भीतर से आती है, बाहर से नहीं।

 बाहर से चीजों को आरोपित किया जाता है, पर उनका पल्लवन-पुष्पवन भीतर से ही होता है।

 भीतर प्रेरणा नहीं है, तो बाहर से कितना भी जोर दीजिए, कोई नतीजा निकलने वाला नहीं।

 बाहर से नियम आरोपित होते हैं, अच्छाई नहीं।

 ऐसे नियमों का कोई भरोसा नहीं होता।

 बंधन जरा-सा शिथिल होते ही ये टूटने लगते हैं।

 भारत नए साल पर कब नए सपने देखना शुरू करेगा, पता नहीं।

 वह बार-बार सपने देखता है और बार-बार उसके सपने टूटते हैं।

 सपने तोड़ते भी वही लोग हैं, जो सपने दिखाते हैं।

 ताजा उदाहरण नरेन्द्र मोदी का है।

 आम भारतीय को लग रहा था कि वह दसियों साल से जिस महामानव की प्रतीक्षा कर रहा था, वह आ पहुंचा है।

 तभी तो देश ने इतने आत्मविास के साथ भारत की गद्दी उन्हें सौंप दी, लेकिन यह उनके लिए दुनिया भर का वीसा बन गया।

, सपने हवा में तैर कर पूरे नहीं किए जाते।

 इसके लिए तो पैर लगातार जमीन पर रखने होते हैं।

 अब उनके ‘‘मन की बात’ सुनने की उत्सुकता भी लोगों में समाप्त हो रही है।

 नेता और जनता के बीच इतनी दूरी हो, नेता और उद्योगपति के बीच इतनी निकटता हो, तब राष्ट्र निर्माण का काम कैसे शुरू हो सकता है।

 जब नेता आशा का केंद्र बनने से इनकार कर देते हैं, जब वे राष्ट्र प्रेरक की भूमिका नहीं निभाते, तब भी आशा का एक केंद्र हमेशा जगमगाता रहता है।

 वह केंद्र है, मनुष्य।

 सभ्यताएं समाप्त हो जाती हैं, संस्कृतियां नष्ट हो जाती हैं, शासन निर्दय हो जाते हैं, धर्म क्रूर हो जाता है, तब भी हर देश में, हर काल में मनुष्य बचा रहता है, दिखाने के लिए कि मनुष्यता मरी नहीं है।

 आज नव वर्ष की बेला में भारत के दुखी-संतप्त लोगों के जीवन में सुख-शांति लाने के लिए हम ऐसे ही मनुष्यों का आह्वान करते हैं।

 मतलब यह नहीं कि व्यवस्था परिवर्तन का काम जरूरी नहीं रह गया है, लेकिन यह संकल्प करने का क्षण आ पहुंचा है कि व्यवस्था परिवर्तन के इंतजार में हम अपनी व्यक्तिगत अच्छाई को स्थगित नहीं कर सकते।

 उसे जगाओ, गांव में, मुहल्ले में, शहर में जहां भी वह हो, उसे जगाओ।

 हो सकता है, उसी से व्यवस्था परिवर्तन की राह खुले।

,  , सौजन्य :-राष्ट्रीय सहारा, राजकिशोर।

