सार्थक बहस हो (पत्रिका)।

सुबह का भूला शाम को घर वापस आ जाए तो उसे भूला नहीं कहते।

 ठीक उसी तरह सुप्रीम कोर्ट की नाराजगी के बाद वोट नहीं डालने वाले भी अपनी भूल सुधार लें तो अच्छी बात है।

 सुप्रीम कोर्ट ने सही कहा कि वोट नहीं डालने वालों को सरकार से सवाल पूछने का हक नहीं है।

 आखिर हो भी क्यों।

, सही बात तो यह है कि जिन्हें अपनी जिम्मेदारी का अहसास नहीं वो दूसरों को जिम्मेदारी का पाठ कैसे पढ़ा सकते हैं।

 वैसे भी लोकतंत्र की सफलता का मूल मंत्र जनता की राय ही तो है।

 इस राय के आधार पर ही देश-प्रदेशों में सरकारें बनती और बिगड़ती आईं हैं।

 आजादी के बाद हुए पहले आम चुनाव से ही देश के हर वयस्क व्यक्ति को मतदान का अधिकार मिल गया था।

 शुरू में मताधिकार की न्यूनतम आयु 21 वर्ष थी।

, राजीव गांधी के प्रधानमंत्रित्वकाल में 18 वर्ष की आयु पूरी करने पर मताधिकार दिया गया।

 हमने देखा-सुना है कि शुरुआती दौर में मतदान का प्रतिशत बहुत कम रहता आया था।

 लेकिन जैसे-जैसे साक्षरता बढ़ी, जागरूकता आई, मतदान का प्रतिशत भी बढऩे लगा।

 कभी तीस-पैंतीस फीसदी मतदान का आंकड़ा अब अनेक राज्यों में 80 प्रतिशत को पार करने लगा है।

 यूं कहा जाना चाहिए कि लोकतंत्र परिपक्व होता जा रहा है।

, चिंताजनक तथ्य यह है कि इसके बावजूद देश के अनेक राज्यों में आज भी 35-40 फीसदी लोग अपना वोट नहीं डालते।

 इससे भी ज्यादा चिंता इस बात की है कि पढ़े-लिखे और महानगरों में रहने वाले लोगों में अपेक्षाकृत मतदान करने की प्रवृत्ति नहीं होती।

 दुनिया में आज भी कुछ देश ऐसे हैं जहां के नागरिकों को अपनी सरकार चुनने का ही अधिकार नहीं है।

&;&;&;&;कहीं एक पार्टी की सरकार है तो कहीं राजशाही।

 वैसे तो देश में मतदान अनिवार्य करने की मांग अनेक मौकों पर उठ चुकी है लेकिन अंजाम तक नहीं पहुंच पाई।

 मतदान अनिवार्य करने के विरोध में कुछ लोगों का तर्क होता है कि वोट देना या नहीं देना व्यक्ति का मौलिक अधिकार है।

, ऐसे लोगों का तर्क मान लिया जाए तो सवाल उठता है कि क्या ऐसे लोगों को सरकार से जनसमस्याओं को लेकर सवाल करने का अधिकार होना चाहिए।

 सुप्रीम कोर्ट की इस नाराजगी ने अनिवार्य मतदान की बहस को नई हवा दी है।

 उम्मीद की जानी चााहिए कि इस मुद्दे पर न सिर्फ सार्थक बहस हो, बल्कि अनिवार्य मतदान की कल्पना को मूर्त रूप देने के प्रयास भी हों।

, सौजन्य- पत्रिका।

