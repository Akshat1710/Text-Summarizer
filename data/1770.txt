रेल बजट को लेकर इन बातों पर गौर करें (दैनिक भास्कर)।

पिछले हफ्तेके लेख में हमने देखा था कि रेल विभाग कितनी अच्छी तरह काम कर रहा है, ऐसे में रेल बजट को अलग पेश करने की बजाय केंद्रीय बजट में मिला देने का कोई औचित्य नहीं है।

 बुधवार को तो केंद्रीय मंत्रिमंडल ने भी इसे मंजूरी दे दी है।

 किंतु दुनिया में ऐसा पहली बार नहीं हुआ है।

 बाद में ऐसे कदम वापस लेने पड़े हैं।

 जहां तक विकसित देशों जैसे फ्रांस, जर्मनी और डेनमार्क की बात है तो वहां सरकार रेलवे को अरबों डॉलर की सब्सिडी देती हैं और उसके बाद भी रेलवे घाटे में रहती है।

 ब्रिटेन में यही हुआ और मार्गरेट थैचर के जमाने में वहां निजीकरण की कोशिश की गई और रेलवे की दशा और भी खराब हो गई।

 उन दिनों वहां के एक प्रमुख अखबार में लेख छपा था कि किफायत के मामले में भारतीय रेल, ब्रिटिश रेल से बेहतर है।

, मेरा ख्याल है भारतीय रेल विभाग ऐसा एकमात्र उदाहरण है, जो मुनाफा कमा रहा है।

 रेलवे के विकास में 15 हजार करोड़ मुनाफे से लगा भी रहा है।

 यह भी अनोखी बात है कि वह सरकार को 6 फीसदी लाभांश भी दे रही है।

 आम बजट में विलय का फायदा यही बताया जा रहा है कि यह लाभांश अब सरकार नहीं लेगी।

 अब अगर आप निवेश बुलाएं तो रेलवे का कायापलट हो जाए, लेकिन निवेश इसलिए नहीं आता कि आप लोक-लुभावन कदमों में उसे उड़ा डालेंगे।

इसका समाधान यह है कि जिस प्रोजेक्ट में निवेश किया गया है उन्हें पुनर्भुगतान के काबिल बनाया जाए।

 मुख्य बिंदु यह है कि नए ढांचे में रेलवे के विस्तार के लिए बजट निवेश कितना बढ़ेगा, जिसकी रेल मंत्री महोदय ने पिछले दो रेल बजटों में कल्पना की थी।

 उम्मीद तो यही है कि राष्ट्रहित में रेलवे की क्षमता का विस्तार किया जाएगा।

, पिछले लेख में मैंने बताया था कि कैसे रेलवे बजट क्षमता निर्माण, रेलवे व्यवस्था की वित्तीय आत्म-निर्भरता और परफार्मेंस के एकलक्षी विश्लेषण में सहायक रहा है।

 रेल बजट के विलय से रेलवे की जो खामियां अक्षमताएं हैं उनका भी एक बड़े पूल में विलय हो जाएगा।

 इसके साथ ही रेल व्यवस्था को आत्मनिर्भर और सक्षम बनाने, उसे सुधारने की पहल करने की प्रेरणा का भी विलोप हो जाएगा।

 इसका एक दुष्परिणाम यह भी होगा कि प्रतिस्पर्द्धी मांगों और विस्तार कार्यक्रम में संतुलन रखने की आवश्यकता की अनदेखी हो जाएगी।

 इससे क्षमता विस्तार पर बुरा असर होगा।

 अभी पृथक बजट होने से आंतरिक वित्तीय नियंत्रण पर पूरा ध्यान केंद्रित किया जाता रहा है, लेकिन अब जवाबदेही घटने के साथ इसमें ढिलाई आने की आशंका रहेगी।

, वित्तीय मामलों में जोर देकर अपनी बात रखने की रेल विभाग की काबिलियत भी कमजोर होगी, क्योंकि बजट की पूरी प्रक्रिया पर वित्त मंत्रालय हावी रहेगा।

 वह किसी एक मंत्रालय के प्रति सहानुभूति नहीं दिखा सकता।

 वह तो सभी मंत्रालयों में संतुलन बनाए रखने की कोशिश करता है।

 जहां वित्त मंत्री के लिए ऐसा करना उचित है, लेकिन इसका विपरीत असर मुनाफा देने वाला रेल मंत्रालय भुगतेगा।

 जैसाकि पहले कहा गया है कि रेल बजट के विलय के बाद रेलवे को आम बजट में लाभांश नहीं देना होगा।

 वर्तमान में यह राशि 9,700 करोड़ रुपए हैं।

 इस कदम का स्वागत किया जाना चाहिए, लेकिन क्षमता विस्तार के लिए रेलवे को 2 लाख करोड़ रुपए की आवश्यकता है।

 रेल बजट में स्पष्ट संकेतों के बगैर इतनी बड़ी राशि का प्रबंधन करना और भी कठिन हो जाएगा।

, जरूरत तो इस बात कि है कि रेलवे के उदाहरण को सड़क परिवहन में लगाया जाए।

 सड़कों के निर्माण में टोल टैक्स के कुछ क्षेत्र छोड़ दें तो यह करदाता के पैसे से होता है।

 इसे भी आत्मनिर्भर बनाने के कारगर उपाय खोजने होंगे।

 इसी तरह ऊर्जा क्षेत्र को लें।

 अन्य जगहों की तरह बहुप्रचारित सुधार लक्ष्य हासिल करने में विफल रहे हैं।

 हमंें महंगी बिजली मिलती है और नुकसान होने पर सरकार करदाता के पैसे से ही भुगतान करती है।

 रेग्यूलेटर की बहुत बात की गई, लेकिन बिजली के क्षेत्र में वह व्यवस्था भी कामयाब होती नज़र नहीं आती।

 रेलवे और उद्योगों के लिए हाई वोल्टेज पर बिजली ली जाती है, उसकी लागत 3.40 रुपए प्रति यूनिट है, लेकिन वह 7 रुपए यूनिट और कुछ मामलों में तो 9 रुपए यूनिट भी बेची जाती है।

 वह भी रेग्यूलेटर यानी विद्युत नियामक की मंजूरी से (रेलवे तो निजी क्षेत्र से 3.69 रुपए प्रति यूनिट की दर से बिजली खरीद रही है।

) रेलवे फिायती दरों पर कोयले की ढुलाई करके उत्पादित बिजली की लागत कम रखने में योगदान देती है।

 वे राष्ट्रीय विद्युत खपत का ऐसे क्षेत्र में सिर्फ 2 फीसदी लेती है, जहां 10 फीसदी हानि श्रेष्ठ मानी जाती है और 20 फीसदी हानि तो आम है (2012-13 में विद्युत प्रसारण वितरण हानि 23.04 फीसदी रही थी)।

 यदि रेलवे का इतना विस्तार किया जाए कि मान लीजिए वह 5 फीसदी बिजली का इस्तेमाल करने लगे तो ऊर्जा किफायत के रूप में देश के लिए कई नए आयाम खुल सकते हैं।

 बिजली सारे उद्योगों का आधार है।

 मेक इन इंडिया तभी संभव है जब हम विदेशों से कम लागत में इसका उत्पादन करें।

 यदि उद्योगों को बिजली वास्तविक लागत से तीन गुनी महंगी पड़ रही हो तो यह कैसे संभव है।

, मनरेगा जैसी रोजगार योजना को लीजिए।

 इसे एक बड़ी पहल के रूप में लाया गया था, रोजगार पैदा करना अच्छी बात है, लेकिन इसके लिए दिए फंड की जवाबदेही तय हो ताकि योजना संसाधनों की बर्बादी सिद्ध हो।

 कुछ देशों ने यह किया है।

 मसलन, चीन में ऐसी रोजगार योजना का पैसा रेलवे को दिया गया, जिसने उसका उपयोग विश्वस्तरीय रेल नेटवर्क निर्मित करने में किया।

 मौजूदा योजना को तो हमारे प्रधानमंत्री ने ‘कागज पर कुंआ खोदकर भरना’ कहकर वर्णित किया था।

 पता चला है कि भारत में रेलवे ने ऐसी व्यवस्था करने का अनुरोध किया था, लेकिन शायद इस तरह सब्सिडी घटाने की जरूरत पर सोचा नहीं गया था।

 संभव है कि चीन में जो किया गया वह भारत में भी दोनों के लिए फायदेमंद साबित हो।

 गौरतलब है कि 2013-14 में मनरेगा सब्सिडी 33,000 करोड़ रुपए थी।

 हम ‘मिशन सरप्लस बजट’ या ‘मिशन सरप्लस एक्सपोर्ट क्यों नहीं अपना सकते।

’ यदि हम रेलवे द्वारा अपनाई सब्सिडी से बचने और स्वदेशी सामान इस्तेमालने करने की रणनीतियों को देखें तो दोनों लक्ष्य हासिल किए जा सकते हैं।

(येलेखक के अपने विचार हैं)।

-विजय कुमार दत्त (रेलवेबोर्ड के पूर्व सदस्य और रेलवे इंजीयरिंग प्रशासन का लंबा अनुभव )।

सौजन्य :- दैनिक भास्कर, 22-09-2016।

