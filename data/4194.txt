वन कानूनों की समीक्षा का वक्त (अमर उजाला)।

जलवायु परिवर्तन के लिहाज से जंगल की अधिकता किसी भी राज्य के लिए गौरव की बात हो सकती है, पर यदि जनता के लिए वन परेशानियों का सबब बन जाएं, तो यह चिंता का विषय है।

 65 प्रतिशत वन क्षेत्र वाले उत्तराखंड राज्य में निरंतर कड़े होते जा रहे वन कानूनों के चलते पर्वतीय क्षेत्र में न केवल विकास कार्य बाधित हुए है, बल्कि ग्रामीणों की आजीविका भी प्रभावित हुई है।

, उत्तराखंडी ग्रामीण समुदाय का वनों के साथ चोली-दामन का संबंध रहा है।

 कृषि, दस्तकारी एवं पशुपालन ग्रामीणों की आजीविका का पुश्तैनी आधार रहा है, जो वनों के बिना संभव नहीं है।

 पर्यावरण सुरक्षा तथा जैव विविधता के लिए जरूरी है कि वन एवं वन निर्भर समुदाय को एक दूसरे के सहयोगी के रूप में देखा जाय।

 दुर्भाग्यवश जब भी पर्यावरण, जैव विविधता संरक्षण अथवा जलवायु परिवर्तन की बात होती है, हमारे नीति नियंता ग्रामीणों को वनों का दुश्मन समझ कठोर वन कानूनों के जरिये समाधान ढूंढने का प्रयास करते हैं।

 राज्य गठन के बाद उम्मीद थी कि वनों के प्रति सरकार के नजरिये में बदलाव आएगा, पर ऐसा नहीं हुआ।

 राज्य बनने के बाद पहला संशोधन वन पंचायत नियमावली में किया गया।

 2001 में किए गए इस संशोधन के जरिये वन पंचायतों की स्वायत्तता समाप्त कर उन्हें वन विभाग के नियंत्रण में दे दिया गया।

 यहां मौजूद 12,089 तथाकथित वन पंचायतें 544964 हेक्टेयर वन क्षेत्र का प्रबंधन कर रही हैं।

 उत्तराखंड में मौजूद वन पंचायतें, जो कि जन आधारित वन प्रबंधन की सस्ती, लोकप्रिय एवं विश्व की अनूठी व्यवस्था थी, अब नहीं रहीं।

 आज उनकी वैधानिक स्थिति ग्राम वन की है।

, 2001 में ही वन अधिनियम में संशोधन कर आरक्षित वन से किसी भी प्रकार के वन उपज के दोहन को गैरजमानती जुर्म की श्रेणी में डाल दिया गया।

 अभयारण्य, नेशनल पार्क व बायोस्फेयर रिजर्व के नाम पर संरक्षित क्षेत्रों के विस्तार का क्रम जारी है।

, इन संरक्षित क्षेत्रों में ग्रामीणों के सारे परंपरागत वनाधिकार प्रतिबंधित कर दिए गए हैं।

 अब इन संरक्षित क्षेत्रों की सीमा से लगे क्षेत्र को इको सेंसेटिव जोन बनाया जा रहा है।

 इको टूरिज्म के नाम पर जंगलों में भारी संख्या में पर्यटकों की आवाजाही से जंगली जानवरों के वासस्थल प्रभावित हो रहे हैं।

 वन संरक्षण अधिनियम, 1980 ने पहले ही पर्वतीय क्षेत्र में ढांचागत विकास को काफी हद तक प्रभावित किया है।

 वृक्ष संरक्षण अधिनियम, 1976 अपने ही खेत में स्वयं उगाए गए पेड़ को काटने से रोकता है।

, इन वन कानूनों के चलते पर्वतीय क्षेत्र में न केवल विकास कार्य बाधित हुए हैं, बल्कि कृषि, पशुपालन एवं दस्तकारी पर भी हमला हुआ है।

 जंगली सूअर, साही, बंदर, लंगूर द्वारा फसलों को क्षति पहुंचाई जा रही है।

 तेंदुए मवेशियों को शिकार बना रहे हैं।

 वन्यजीवों के हमलों से हर साल राज्य में औसतन 26 लोगों की मौत हो रही है।

 अकेले 47 वर्ग किलोमीटर क्षेत्र में फैले बिनसर अभयारण्य में प्रतिवर्ष 140 मवेशी तेंदुओं का शिकार बन रहे हैं, जबकि वास्तविक संख्या इससे कहीं ज्यादा है।

 कभी खाद्यान्न के क्षेत्र में आत्मनिर्भर गांवों में हर साल बंजर भूमि का विस्तार हो रहा है।

 कांग्रेस सरकार अपने चुनाव घोषणापत्र में 25 प्रतिशत वन भूमि ग्राम समाज को लौटाने का वायदा भूल चुकी है।

 राज्य में वनाधिकार कानून लागू करने में भी अब तक की सरकारें नाकाम रहीं हैं।

 वन कानूनों की आड़ में वन विभाग द्वारा ग्रामीणों के उत्पीड़न की घटनाएं बढ़ रही हैं।

, दूसरी तरफ संरक्षित क्षेत्रों के भीतर बड़े पैमाने पर गैरकानूनी तरीके से जमीनों की खरीद-फरोख्त जारी है।

 अकेले बिनसर अभयारण्य में 10 हेक्टेयर से अधिक जमीनों की खरीद-फरोख्त अवैध रूप से हुई है।

 वहां आलीशान रिसॉर्ट्स बनाए गए हैं।

 ऐसे में जंगल के प्रति ग्रामीणों का नजरिये बदल गया है।

 चिपको आंदोलन की शुरुआत करने वाले रैणी, लाता गांव के लोग 25 साल बाद झपटो-छीनो का नारा देने को विवश हुए हैं।

 ऐसे में, मनुष्य को केंद्र में रखकर वन कानूनों की फिर से समीक्षा करने का वक्त आ चुका है।

,  , सौजन्य :- अमर उजाला,31.01.2016।

