मौन की साधना (हिन्दुस्तान)।

कविता विकास, ऐसा अक्सर सुनने में आता है कि जिन बच्चों की संभावनाएं हम न्यूनतम स्तर पर आंकते हें, वे आगे चलकर सर्वश्रेष्ठ परिणाम लाते हैं।

 जिन्हें हम बैक-बेंचर के रूप में जानते हैं, वे अक्सर उच्च पदों पर स्थापित हो जाते हैं।

 एक कंपनी में गुमसुम सा रहने वाला युवा अधिकारी अपने कई प्रतिद्वंद्वियों को पछाड़कर नंबर वन हो गया, तब लोगों ने याद किया कि उसे मंद-बुद्धि के नाम से जाना जाता था।

 चुप रहना या मौन रहकर अपने काम में एकाग्र रहना एक कला है, जिसका सकारात्मक और दूरगामी प्रभाव पड़ता है।

 मौन मानसिक स्वास्थ्य के लिए बहुत आवश्यक है।

, मौन की अहमियत साधना के सभी पंथों में स्वीकार की गई है।

 ऋषि-मुनि सांसारिक बंधनों से दूर शांति की खोज में गुफाओं में जाकर तप करते थे, जहां उन्हें मौन साधना करने में सहूलियत होती थी।

 मौन हमे जागरूक और सचेत बनाता है।

 यह स्मरण शक्ति बढ़ाने के साथ ही सकारात्मक सोच के लिए भी प्रेरित करता है।

 यह मनुष्य को संवेदनशील बनाता है और भावनात्मक स्तर पर मजबूत भी करता है।

 मौन रहने वाला व्यक्ति किसी बहस-विवाद में नहीं उलझना चाहता है, क्योंकि इन बातों से उसकी ऊर्जा जाया होती है।

 मौन रहने का मतलब मन को साधने से है।

 फिलिप मोटिफ ने जीवन को संतुलित करने वाले तत्वों में मौन को सबसे सार्थक बताया है।

 वैज्ञानिकों का अनुमान है कि हमारे दिमाग में 60 से 80 हजार विचार एक दिन में आते हैं।

 मौन विचारों की इस भीड़ में चित्त को स्थिरता देता है।

 चाणक्य ने मौन साधना के बल पर ही विलक्षण प्रतिभाएं अर्जित की थीं।

 सार्थक मौन सृजनात्मक होता है।

सौजन्य- हिन्दुस्तान।

