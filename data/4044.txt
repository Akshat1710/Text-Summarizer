परिदृश्य में परिवर्तन लाजिमी (राष्ट्रीय  सहारा )।

पिछले दिनों वित्त मंत्री अरुण जेटली के साथ देश के उद्योग संगठनों की बजट पूर्व बैठक के दौरान उद्योग-कारोबार क्षेत्र से यह मांग उभरकर सामने आई कि वर्ष 2016-17 के आगामी बजट के माध्यम से कारोबारी परिदृश्य को सुधारने के कारगर कदम उठाए जाने चाहिए।

 चूंकि वर्ष 2015 में कारोबारी सुगमता के मद्देनजर भारत की नियंतण्र रैंकिंग में सुधार करने के विभिन्न प्रयासों के बावजूद भारत की कारोबारी रैंकिंग बहुत पीछे है और कारोबारी परिदृश्य खराब ही बना हुआ है।

 अतएव वर्ष 2016 में कारोबार विकास से संबंधित आर्थिक सुधारों के साथ-साथ वर्ष 2016-17 के बजट को कारोबार मापदंडों के मद्देनजर पिछले बजटों की तुलना में और अधिक सुधारमूलक बनाना आवश्यक हो गया है।

, गौरतलब है कि नियंतण्र रेटिंग एजेंसी फोर्ब्स ने कारोबार के लिहाज से वर्ष 2015 के लिए जारी 144 देशों की सूची में भारत को 97वें स्थान पर रखा है।

 इसमें भारत को कजाकिस्तान और घाना जैसे देशों से भी निचला क्रम दिया गया है।

 इसकी वजह देश में कारोबार मुश्किलें, आर्थिक सुधारों का धीमापन, मौद्रिक स्वतंत्रता और भ्रष्टाचार जैसे मानकों पर भारत का खराब प्रदर्शन बताया गया है।

 उल्लेखनीय है कि नियंतण्र क्रेडिट रेटिंग एजेंसियां भारत की वित्तीय साख को स्थिर ही मान रही हैं।

 नियंतण्र क्रेडिट रेटिंग एजेंसी फिच ने वर्ष 2015 में भारत के कारोबारी वित्तीय परिदृश्य को स्थिर बताते हुए देश की वित्तीय साख को बीबीबी-ऋणात्मक की श्रेणी में बरकरार रखा है।

 एजेंसी ने कहा कि चाहे भारत की विकास दर बढ़ी है, लेकिन उसके समक्ष कमोबेश जटिल कारोबारी-व्यावसायिक वातावरण और ढांचागत कमजोरी की चुनौतियां पहले की तरह अब भी मौजूद हैं।

 उद्योग संगठन एसोचैम ने ईज ऑफ डूइंग इंडेक्स 2015 में कहा कि देश में पिछले एक साल में भ्रष्टाचार, जमीन अधिग्रहण, पर्यावरणीय मंजूरी मिलने, गैर-पर्यावरणीय नियमों तथा कराधान नीति में सुधार नहीं होने से देशी और विदेशी निवेशकों के लिए कारोबार संबंधी मुश्किलें बनी हुई हैं।

, एसोचैम द्वारा इंडेक्स तैयार करने के लिए किए गए सव्रेक्षण में हिस्सा लेने वाली कंपनियों में 65.9 प्रतिशत का मानना है कि केंद्र सरकार के विभागों में भ्रष्टाचार कम नहीं हुआ है।

 इसी तरह, सर्वेक्षण में शामिल 46.3 प्रतिशत कम्पनियों का मानना है कि राज्य सरकारों के विभागों में भ्रष्टाचार का स्तर बढ़ा है।

 कर विशेषज्ञों द्वारा यह कहा जा रहा है कि वर्तमान में हमारे देश के लिए एक प्रभावी कर पण्राली के तहत यह आवश्यक है कि कर व्यवस्था सरल और पारदर्शी बनाई जाए, कर आधार व्यापक बनाया जाए, ऊंची कर दरों में अंतर को कम किया जाए, कर प्रशासन को मजबूत किया जाए, सुधारोें की दिशा में कर छूट और प्रोत्साहनों को तर्कसंगत बनाने को तरजीह दी जाए।

 कर प्रोत्साहनों को तय करने में विशेष हित समूहों के प्रभाव को न्यूनतम करने के लिए आम जनता और नीति-निर्माताओं को जागरूक बनाया जाए, देश में कर सुधारों के तहत कर संग्रह की लागत, कर अनुपालन लागत और अर्थव्यवस्था में व्याप्त विकृतियों के रूप में आने वाली कर लागत कम से कम की जाए।

, उल्लेखनीय है कि इन दिनों देश की कारोबार मुश्किलों को रेखांकित करने वाली विभिन्न राष्ट्रीय एवं नियंतण्र रिपोटरे में कारोबार मुश्किलों के लिए तीन प्रमुख कारण बताए जा रहे हैं।

 एक, जरूरत से कम पूंजी निवेश, दो, नियंतण्र नरमी का प्रारंभिक प्रभाव और तीन, आर्थिक सुधारों की धीमी गति।

 देश में सार्वजनिक और निजी निवेश में कमी देश में आर्थिक तरक्की को बाधित करने वाला प्रमुख कारण है।

 देश में पूंजी का निवेश जरूरत से कम होने के कारण भारतीय कारोबार उस रफ्तार से आगे नहीं बढ़ पा रहा है, जितनी इसकी क्षमता है।

 चूंकि देश में औद्योगिक परिदृश्य पर निराशाएं हैं, परिणामस्वरूप निवेशक नए प्रोजेक्ट्स में निवेश करने से कतरा रहे हैं।

 रिजर्व बैंक ऑफ इंडिया (आरबीआई) द्वारा प्रकाशित कारोबारी निवेश रिपोर्ट 2015 बता रही है कि देश में वर्ष 2010-11 में जो कारोबारी निवेश 3.8 लाख करोड़ रुपये था, वह गिरकर वर्ष 2014-15 में 1.93 लाख करोड़ रुपये पहुंच गया है।

 इतना ही नहीं, चालू वित्त वर्ष में इसके और अधिक कम होने की आशंका है।

, देश के कारोबार विकास की डगर पर आर्थिक सुधारों की धीमी गति भी एक बड़ी चुनौती है।

 मोदी सरकार द्वारा चालू बजट 2015-16 के तहत घोषित किए गए कारोबारी और आर्थिक सुधारों की गति धीमी रही है।

 जहां घोषित किए गए बड़े आर्थिक सुधारों को झटका लगा है, वहीं कुछ अन्य आर्थिक सुधारों में सरकार चाहते हुए भी कदम आगे नहीं बढ़ा पाई है।

 सरकार को वस्तु एवं सेवा कर अधिनियम (जीएसटी) को पारित करने के लिए संविधान संशोधन विधेयक को सफलता नहीं मिली है।

 सरकारी बैंकों की आर्थिक-प्रशासनिक मुश्किलों को कम करने तथा पूंजी की कमी को दूर करने के लिए अगस्त 2015 में सरकार ने ‘‘इंद्रधनुष योजना’ के अधीन सुधार के लिए जो कुछ पहल की है, वह अपर्याप्त ही दिखाई दे रही है।

 पिछले वर्ष 2015 में निर्यात में वर्ष 2014 की तुलना में 20 फीसद कमी आई है और मंद होती नियंतण्र अर्थव्यवस्था में निर्यात में सुधार कर पाना मुश्किल है।

 वाहन निर्माण, वस्त्र, इंजीनियरिंग वस्तु, परिष्कृत हीरे और चमड़े की वस्तुएं आदि उद्योगों को भी मुश्किलों का सामना करना पड़ रहा है।

 चूंकि उद्योग संकटग्रस्त होते जा रहे हैं और वे बैंक ऋण चुकाने में पीछे हट रहे हैं, जिससे बैंकों के लिए वित्तीय संकट पैदा होने की नई आशंका बढ़ गई है।

, देश का कारोबार आर्थिक सुधारों की धीमी गति के साथ-साथ नियंतण्र बाजार की अपस्फीति से भी प्रभावित हो रहा है।

 यदि हम नियंतण्र कारोबारी और आर्थिक परिदृश्य को देखें, तो पाते हैं कि लगातार तेजी से जैसे-जैसे जिंस कीमतें कम हुई हैं; वैसे-वैसे अपस्फीति की चिंताएं बढ़ी हैं।

 वर्ष 2016 में बढ़ती हुई नियंतण्र मंदी की आहट के बीच भारत को पहले से ही चिंताग्रस्त बने हुए कारोबार परिदृश्य को सुधारने और निर्यात बढ़ाने के मद्देनजर नए बजट 2016-17 के तहत रणनीतिक प्रभावी कदमों की आवश्यकता है।

 नए बजट के तहत कारोबारी लेन-देन की लागत को कम करने और कारोबार की प्रक्रिया में होने वाली कागजी कार्रवाई को कम से कम किए जाने के लिए ठोस प्रयास जरूरी होंगे।

 हम आशा करें कि सरकार वर्ष 2016-17 के बजट में ऐसे उपयुक्त कदम सुनिश्चित करेगी, जिससे भारत में कारोबार सुगमता आए तथा कारोबार की गतिशीलता बढ़े।

 ऐसा होने पर ही वर्ष 2016 में 2015 की तुलना में विकास दर बढ़ेगी और देशा की आर्थिक तस्वीर बेहतर होगी।

,  ।

सौजन्य :-राष्ट्रीय सहारा ,23.01.2016,डॉ.जयंतीलाल भंडारी।

