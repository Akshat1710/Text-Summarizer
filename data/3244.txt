अंबेडकर आंदोलन का द्वंद्व (राष्ट्रीय सहारा)।

पिछले दिनों जाति उन्मूलन आंदोलन का गठन किया गया।

 तय है कि कम्युनिस्ट विचारधारा के एक धड़े ने इसका निर्माण किया है।

 कामरेड तुहीन कहते हैं कि कम्युनिस्टों ने पूर्व में जाति को कभी समस्या की तरह नहीं देखा।

 वे केवल वर्ग को ही समस्या के रूप में देखते रहे।

 जो गंभीर भूल थी।

 हम अब यह भूल को सुधारना चाहते हैं।

 वह आगे कहते हैं कि जाति व्यवस्था को नष्ट किए बिना भारत में समानता का लक्ष्य नहीं पाया जा सकता।

 जाति उन्मूलन आंदोलन मूलत: एक गैर-राजनीतिक संगठन है।

 इसके संस्थापक आह्वान करते हैं कि सभी अंबेडकरवादी, समतावादी, प्रगतिशील व्यक्ति एवं संगठन, जो जाति उन्मूलन चाहते हैं, इस आंदोलन के सहभागी बनें क्योंकि यह केवल राजनीतिक जरूरत नहीं बल्कि वर्तमान समय की जरूरत भी है।

, राष्ट्रीय परिप्रेक्ष्य में भी देखें तो जाति व्यवस्था भयंकर समस्या के रूप में खड़ी दिखती है, जो भारत के विकास में बाधा है।

 यह भारत की सामाजिक एकता में बाधक तो है ही, साथ ही आपसी कटुता बढ़ाने का भी साधन है।

 राजनीतिक दल ऐसी कटुता को हवा देकर मतों का ध्रुवीकरण करते हैं।

 रायपुर (छत्तीसगढ़) में जाति उन्मूलन आंदोलन के तृतीय अखिल भारतीय सम्मेलन का आयोजन किया गया।

 गौरतलब है कि जाति उन्मूलन आंदोलन की रायपुर इकाई की बागडोर अंबेडकरवादियों ने थामी हुई है।

 दरअसल, इस सम्मेलन के बाद कुछ अंबेडकरवादियों के बीच बहस चल पड़ी है।

 वे कहते हैं कि यह कम्युनिस्टों का एक छल है।

 वे अंबेडकर और जाति के मुद्दे को भुनाना चाहते हैं।

 उसी प्रकार एक साथी कहते हैं कि दलित आंदोलन के दो प्रकार के शत्रु हैं।

 एक प्रत्यक्ष और दूसरा अप्रत्यक्ष शत्रु।

, कहते हैं, कांग्रेस और कम्युनिस्ट छुपे शत्रु हैं।

 भाजपा प्रत्यक्ष शत्रु।

 मुझे किसी एक को चुनने का मौका मिले तो मैं भाजपा का चयन करूंगा।

 तर्क देते हैं कि अप्रत्यक्ष शत्रु ज्यादा खतरनाक होता है।

कुछ का कहना है कि कम्युनिस्ट पार्टयिों में शीर्ष नेतृत्व हमेशा सवर्णो के हाथ में रहा है, और उन्होंने कम्युनिस्ट आंदोलन में अवर्ण वर्ग के कार्यकर्ताओं को दरी उठाने तक सीमित कर रखा।

 वे अपनी पार्टी में उसी प्रकार पिछड़ी जाति के कार्यकर्ताओं का शोषण करते हैं, जिस प्रकार भाजपा आदि अन्य बड़ी पार्टयिों में होता है।

 यह बहस दो मुख्य प्रश्नों को जन्म देती है।

 1. क्या जाति उन्मूलन और अंबेडकर केवल अंबेडकरवादियों के मुद्दे हैं।

 2. क्या अंबेडकरवादियों में भी एक ऐसा वर्ग है, जो येन केन प्रकारेण फासीवादियों और दक्षिणपंथी पार्टयिों की मदद के लिए आतुर है।

पिछले तीन सालों के घटनाक्रम पर गौर करें तो पाते हैं कि अंबेडकरवाद में भी फासीवाद और कट्टरवाद का ग्राफ बढ़ा है।

, जिस त्याग और बलिदान के लिए, तर्क और सहिष्णुता के लिए अंबेडकरवाद जाना जाता है, उसे कुछ कथित छद्म अंबेडकरवादियों, नेताओं ने लांछित करने में कोई कसर नहीं छोड़ी है।

 चाहे मामला उदित राज का हो या रामदास आठवले का या रामविलास पासवान या मायावती या अजय सोनकर शास्त्री।

 सभी ने अंबेडकरवाद को पैरों तले कुचला है।

 वे इसे जायज ठहराने के लिए बेतुके तर्क देने, कट्टरवाद बढ़ाने में भी कसर नहीं छोड़ते।

 जानबूझ कर ऐसे कदम उठाते हैं कि प्रगतिशील शक्तियां कमजोर हो जाएं।

 मैंने देखा है कि दलित आंदोलन से जुड़े नेता या आंदोलनकारी हमेशा कांग्रेस की ही बुराई करते हैं।

 इनका लक्ष्य उनके वे लोग, जो परंपरागत तौर पर कांग्रेस में वोट देते हैं, उनकी बातों से प्रभावित होकर सीधे बीजेपी जैसे दक्षिणपंथी पार्टी को वोट दें।

 कहना यह कि वे किसी न किसी रूप में दक्षिणपंथी पार्टयिों को मदद पहुचाते हैं।

 आज अंबेडकर मिशन अलग थलग पड़ चुका है।

 अंबेडकर मिशन की बदौलत बसपा और आरपीआई खड़ी हुई थीं।

 आज इनका हश्र किसी से छिपा नहीं है।

 अब समय है कि अंबेडकर मिशन में नई जान फूंकी जाए।

 ऐसे छद्म मौकापरस्त विचारकों और नेताओं की पहचान करनी होगी जो दीमक की तरह अंबेडकर मिशन को खोखला करने पर तुले हुए हैं।

 वहीं, डॉ. अंबेडकर और कम्युनिस्टों के बीच सबंध को कमतर आंकना भूल होगी।

 कम्युनिस्टों के जमीन और मजदूर आंदोलन, समता आंदोलन में उनके योगदान को याद करना होगा।

 इन सभी में डॉ. अंबेडकर का जबरदस्त समर्थन रहा है।

, दरअसल, वक्त आ गया है कि अंबेडकरवादी समस्या को बड़े फलक पर देखें।

 समता आंदोलन के अन्य विकल्प को शंका की नजर से न देखें क्योंकि अंबेडकर आंदोलन अपने लक्ष्य से आज भी कोसों दूर है।

 इस विमर्श का एक अन्य पहलू यह भी है कि जिस नजरिये से ये अंबेडकरवादी कम्युनिस्टों को देखते हैं, उसी प्रकार छोटी अतिदलित, महादलित (अंबेडकरवाद से महरूम) जातियां भी अंबेडकरवादियों को उसी दृष्टिकोण से देखती हैं।

 वे भी अंबेडकरवादियों के उनके साथ हुए कड़ुवे अनुभव साझा करती हैं।

 मैं इसे अंबेडकरवादियों की हार के रूप में देखता हूं।

 पहले तो यह कि वे समस्त दलित जातियों में ही अंबेडकर मिशन को पहुंचाने में नाकाम रहे हैं।

 दूसरा, अन्य समतावादी, प्रगतिशील संगठनों में अंबेडकर के महत्व को बताने की कोशिश नहीं की गई।

 परिणाम हुआ कि अंबेडकर की विचारधारा चार-पांच दलित जातियों में सिमट कर रह गई।

 इनका फर्ज था कि वे अन्य दलित जातियों की बस्तियों में जाते।

 उनके दुख-दर्द साझा करते।

 अंबेडकर के मिशन से उन्हें जोड़ते।

 लेकिन ऐसा नहीं हुआ।

 उल्टे इन अतिदलित जातियों को दलित कैनवास से ही भुला दिया गया।

 फलस्वरूप ये उपेक्षित दलित जातियां दक्षिणपंथी एवं फासीवादियों के चंगुल में चली गई।

 अतिदलित या महादलित जातियों के रूप में अपना अलग अस्तित्व खेजने लगीं।

, जाति उन्मूलन को भी वृहद दृष्टिकोण से देखने की आवश्यकता है।

 सभी प्रकार के अंधविास, सभी प्रकार के भेद को मिटाने की आवश्यकता है।

 जाति उन्मूलन का मकसद यह नहीं होना चाहिए कि एक दमनकारी व्यवस्था को खत्म करके नई दमनकारी व्यवस्था को शुरू की जाए।

 इसलिए अंधविास, रूढ़ीवाद, पुरु ष सत्तात्मक माहौल के रहते अंतरजाति विवाह जाति टूटने का सुखद भ्रम तैयार करती है।

 दरअसल, हमें अंतरजाति विवाह को जाति उन्मूलन का प्रतीक या सोपान मानने की गलती नहीं करनी चाहिए।

मेरे इस लेख का मकसद व्यक्ति विशेष या संस्था विशेष को कोसना नहीं है, न ही किसी पार्टी या विचारधारा विशेष का पक्ष लेना है।

 मैं चाहता हूं अंबेडकर मिशन आत्मविश्लेषण करे कि क्या उसे अपने इतिहास से सीख लेने की जरूरत है।

 क्या वह अपने हितैषी और विरोधी में फर्क करने का पहल कर सकता है।

 इस मिशन को यह भी विचार करना होगा की जिस कट्टरता के विरोध में तैयार हुआ कहीं उसी कट्टरता की ओर तो नहीं जा रहा है।

 जरूरत है कि समान विचारधारा के लोग एक साथ अपना कार्य करें।

,  , सौजन्य :- राष्ट्रीय सहारा   ,8.12.2015,संजीव खुदशाह।

