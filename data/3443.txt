अल्पसंख्यक दर्जा संवैधानिक ( राष्ट्रीय  सहारा  )।

अल्पसंख्यकों की सुरक्षा किसी भी सभ्य समाज की विशिष्टता होती है।

 गांधी जी के मुताबिक, देश में सभ्य समाज होने का दावा इस बात पर मुनस्सिर है कि अल्पसंख्यकों के साथ कैसा व्यवहार होता है।

 लॉर्ड एक्टन ने इस विमर्श को यह कहकर नया आयाम दिया था : ‘‘कोई देश वास्तविक अर्थो में स्वतंत्र है, उस देश में अल्पसंख्यकों को मुहैया सुरक्षा से ही इस बात को आंका जा सकता है।

’ अल्पसंख्यकों के अधिकारों की बाबत संविधान सभा में खासा जिक्र किया गया था।

 आजादी के समय हमारे नेता वास्तव में यह सुनिश्चित करने को चिंतित थे कि अल्पसंख्यक समुदायों को सार्थक संरक्षण मुहैया कराया जाए।

 उस समय अल्पसंख्यकों खासकर मुस्लिमों के साथही ईसाइयों और सिखों में इस बात को लेकर संदेह था कि उदारवादी रवैया अपनाने संबंधी तमाम दावों के बावजूद क्या उनके नागरिक और राजनीतिक अधिकार सुरक्षित रह भी पाएंगे।

 उस शुरुआती दौर में अल्पसंख्यकों का इस बात पर बल था कि पूर्व की भांति ही उनके लिए पृथक मताधिकार की व्यवस्था को लागू रखा जाना चाहिए।

, राष्ट्रवादियों ने इस मांग का यह कहकर विरोधकिया कि यह विचार सांप्रदायिकता या धार्मिक पृथकतावाद पर आधारित था।

 कहा गया कि यह मांग धर्म-निरपेक्ष लोकतंत्र की भावना के खिलाफ थी जिसके लिए भारत राष्ट्र प्रतिबद्ध है।

 बहरहाल, कुछऐसा तो किया ही जाना था कि अल्पसंख्यकों की अनदेखी या उन्हें कोईपरेशानी न होने पाए।

 ऐसा करके अल्पसंख्यकों की सुरक्षा के मद्देनजर विशेष गारंटी देते हुए इस बाबत प्रावधानों को मौलिक अधिकारों के अध्याय में शामिल किया गया।

 इसलिए कि इससे अल्पसंख्यकों में सुरक्षा और आत्मविास का संचार हो सके।

 इस प्रकार प्रभावी व्यवस्थाएं की जा सकीं जिनके चलते अल्पसंख्यकों के मन में समाया भय जाता रहा।

 भारत के ईसाई समुदाय के प्रतिनिधि रेव. जेरोम डिसूजा के शब्दों में, ‘‘ये प्रावधान समग्रता, उदारता, संपूर्णता का वही पुट लिए हुए थे, जिनके तहत व्यक्तिगत सुरक्षा संबंधी अधिकारों का प्रावधान किया गया है, जिस प्रकार मौलिक अधिकारों को सर्वोच्च न्यायाधिकरण के न्यायाधिकार के सुपुर्द किया गया है, और जिस भावना से उन प्रावधानों को पारित किया गया है।

’ अल्पसंख्यकों ने सरदार पटेल की उस शपथ से इत्तफाक किया जिसमें कहा गया था, ‘‘अल्पसंख्यकों को उनके हितों की सुरक्षा के मद्देनजर अपनी सुरक्षा का आभास कराना हमारा मिशन है।

’, अलीगढ़ मुस्लिम यूनिवर्सिटी के मामले में पहले अटॉर्नी जनरल और तत्पश्चात स्मृति ईरानी के रुख, कि संसद द्वारा स्थापित संस्थानों को अल्पसंख्यक नहीं करार दिया जा सकता है, ने धार्मिक और भाषायी, दोनों ही प्रकार के अल्पसंख्यकों के विास को झकझोर डाला है।

 संविधान निर्माताओं ने भारत राष्ट्र की बहुलता और विविधता की सराहना की थी।

 ऐसा करके अल्पसंख्यकों के लिए कुछविशेष प्रावधान किए थे ताकि उनकी धार्मिंक, संस्कृति तथा भाषा की हिफाजत हो सके।

 यही कारण है कि संविधान में धार्मिक और भाषा आधारित अल्पसंख्यक समूहों के संरक्षण की गरज से अनेक प्रावधान किए थे।

 इस संदर्भ में संविधान में अनुच्छेद 25 से 30 तक की व्यवस्था की गई।

 अपने यादगार शब्दों में जस्टिस खन्ना ने कहा था,‘‘देश के संविधान में अल्पसंख्यकों के लिए ये प्रावधान अल्पसंख्यकों की सुरक्षा के लिए आत्म बलिदान करने वाले देश के महान सपूत के प्रति सच्ची प्रतिबद्धता है।

 संविधानगत इन व्यवस्थाओं का कदापि बदलाव नहीं किया जा सकेगा।

 इनमें किसी भी बदलाव का प्रयास न केवल विास को ठेस पहुंचाने वाला होगा बल्कि संवैधानिक रूप से भी इजाजत नहीं दी जा सकती..।

’ यह कहना कि अलीगढ़ मुस्लिम यूनिवर्सिटी अल्संख्यक संस्थान नहीं है, संविधान के अनुच्छेद 30 में निहित व्यवस्था को अवरुद्ध करता है।

 टीएमए पाइ फाउंडेशन मामले में ग्यारह सदस्यीय पीठ ने स्पष्ट कहा था कि ‘‘पसंद के शैक्षणिक संस्थान’ का तात्पर्य सभी स्तर की शिक्षा के लिएहै।

 यहां तक कि खासे चर्चित हुए अजीज बाशा मामले (1967) में शीर्ष अदालत ने व्यवस्था दी थी कि पसंद की अभिव्यक्ति में ‘‘यूनिवर्सिटी’ भी शामिल हैं।

 इसलिएसंसद द्वारा पारित कानून से वजूद में आया कोईकेंद्रीय विविद्यालय भी अल्पसंख्यक संस्थान हो सकता है।

, केंद्रीय मानव संसाधन विकास मंत्रालय ने 17 जनवरी, 2016 को कहा था कि एएमयू और जेएनयू जैसे विविद्यालय संसद द्वारा स्थापित किए गए हैं, इसलिए सरकार का रुख उचित है।

 यही इस मामले का मर्म है।

 क्या संसद अल्पसंख्यकों के आग्रह पर उनकी सहायता के लिए संसदीय कानून बनाकर अल्पसंख्यक विविद्यालय की स्थापना कर सकती है।

 क्यों नहीं।

 भाजपा का रुख अजीज बाशा के मामले के उलट ही है क्योंकि बाशा मामले में संसदीय कानून के जरिए अल्पसंख्यक विविद्यालय की स्थापना की संभावना को खारिज नहीं किया गया था।

 हैरत ही तो है कि सरकार के प्रवक्ताओं ने बाशा मामले के निहितार्थ को अच्छे से समझा नहीं है।

 वे अब भी 1967 में ही विचरण कर रहे हैं, और संसद के प्रति कुछ नहीं बोल रहे हैं, जिसने 1981 में इस बाबत स्पष्ट मत व्यक्त किया था।

, मोदी सरकार को पूरी तरह संसद के विवेकानुसार चलना होगा।

 वह इसके लिए दायित्वबद्ध है।

 शीर्ष अदालत के सवालों पर 1981 के एक्ट के माध्यम से संसद ने स्पष्ट कर दिया था कि यह विविद्यालय संसद द्वारा पारित कानून के तहत स्थापित जरूर किया गया था, लेकिन इसकी स्थापना वास्तव में मुस्लिमों ने ‘‘अपनी पसंद के संस्थान’ के तौर पर की थी।

 संसद ने यह भी स्पष्ट कर दिया था कि एमएओ कॉलेज अलीगढ़ मुस्लिम यूनिवर्सिटी एक ही हैं।

 इस विविद्यालय की बाबत संसद ने एक बार फिर से स्पष्ट किया था कि यह विविद्यालय ‘‘भारत में मुस्लिमों के शैक्षणिक एवं सांस्कृतिक विकास को प्रोत्साहन देने’ के लिएहै।

 दरअसल, 1981 के एक्ट में संसद ने क्या किया था।

 इसने ‘‘स्थापना’ शब्द को हटाने हुए स्पष्ट किया था कि 1920 में पारित एक्ट अलीगढ़ मुस्लिम यूनिवर्सिटी की स्थापना की मंशा से नहीं था।

 संसद ने यह भी कहा कि मुस्लिमों ने ही इसे अपनी पसंद के संस्थान के रूप में स्थापित किया था।

 अजीज बाशा ने भी स्पष्ट कहा था कि विविद्यालय का संचालन करने का अधिकार मुस्लिम समुदाय के पास निहित है।

,  , सौजन्य :-राष्ट्रीय  सहारा   ,22.01.2016,फैजान मुस्तफा ( नलसार यूनिवर्सिटी ऑफलॉ, हैदराबाद के उपकुलपति हैं)।

