सुशासन का असल पक्ष (राष्ट्रीय सहारा)।

स्वतंत्रता दिवस के दिन लाल किले से प्रधानमंत्री मोदी द्वारा सुशासन के लिए आईटी के व्यापक इस्तेमाल पर जोर दिया गया था।

 उन्होंने कहा था कि ई-गवन्रेस आसान, प्रभावी और आर्थिक गवन्रेस भी है और इससे सुशासन के लिए मार्ग प्रशस्त होता है।

 विश्व बैंक ने सुशासन की एक आर्थिक परिभाषा गढ़ी थी जिसका संदर्भ 1991 में उदारीकरण के दौर से ही देखा जा सकता है।

 सुशासन एक लोकतंत्र प्रवर्धित अवधारणा है जो शासन को अधिक खुला, पारदर्शी और उत्तरदायी बनाता है जिसमें आईटी सहित डिजिटल इंडिया आदि का कहीं अधिक महत्व है।

 मानवाधिकार, सहभागी विकास और लोकतांत्रिकरण का महत्व सुशासन के सीमाओं में आते हैं।

 भारत में पिछले ढ़ाई दशक से इस दिशा में कई महत्वपूर्ण काज भी हुए हैं।

 इसी के फलस्वरूप सूचना का अधिकार, नागरिक घोषणा पत्र, ई-गवन्रेस, सिटीजन चार्टर, ई-याचिका, ई-सुविधा सहित कई लोकहित से जुड़े संदर्भ देखे जा सकते हैं साथ ही इनके अनुप्रयोग को भी व्यवहार में उतरते हुए दृटिगत किया जा सकता है।

, भारत के परिप्रेक्ष्य में सुशासन क्या है और इसके समक्ष खड़ी केंद्रीय चुनौती भी क्या है।

 इसे पड़ताल करके देखें तो सुशासन के असल पक्ष को बातौर उभारा जा सकता है।

 शैक्षणिक तौर पर सुशासन के अर्थ को न्याय, सशक्तिकरण, रोजगार एवं क्षमतापूर्वक सेवा-प्रदायन से जोड़ा जाता है।

 अपरिहार्य उद्देश्यों की पूर्ति इसकी मूल विषेशता है।

 सामाजिक अवसरों का विस्तार और समतामूलक समाज के साथ गरीबी उन्मूलन इसकी अनिवार्यता है।

 इससे संबंधित आकांक्षाएं भारतीय संविधान की प्रस्तावना में भी झांकी जा सकती है।

 इसमें कोई संदेह नहीं कि सुशासन की अवधारणा जीवन, स्वतंत्रता एवं खुशी प्राप्त करने के अधिकार से जुड़ी हुई है।

 वर्ष 2014 के 25 दिसम्बर को पूर्व प्रधानमंत्री अटल बिहारी वाजपेयी के जन्मदिवस को सुशासन दिवस के रूप में प्रतिठित किया गया था।

 इसे बड़ा दिन और बड़े महत्व का दिन इसलिए भी कहा जाता है क्योंकि यह ईसा मसीह से भी संबंधित है।

 सफल और मजबूत मानवीय विकास को समझने के लिए सुशासन के निहित आयामों को जांचा-परखा जा सकता है।

, हालांकि सुशासन के मामले में आम तौर पर बहुत मानकयुक्त परिभाषा नहीं बनी है।

 वास्तव में आज की शासन व्यवस्था स्वयं में कल्याणकारी राज्य के रूप में तभी अनुमोदित हो सकती है जब वह सुशासन को अंगीकृत करती हो।

 प्रधानमंत्री मोदी का डेढ़ र्वा का कार्यकाल सुशासन की अभिक्रियाओं से भरा हुआ तो दिखाई देता है पर क्या यह व्यावहारिक तौर पर भी खरा है।

 पिछले कुछ सालों से हमारी अर्थव्यवस्था संकट में है।

 विकास दर उतनी उम्दा नहीं मिली, जितनी होनी चाहिए।

 महंगाई पर पूरा नियंतण्रनहीं है साथ ही रुपया लगभग लगातार टूटता रहा है।

 राजकोषीय और बजटीय घाटा बढ़ता रहा है।

 गवन्रेस का ग्लोबलाइजेशन तो किया जा रहा है परन्तु देश की नौकरशाही में व्याप्त ढांचागत कमियां और क्रियान्वयन में छुपी उदासीनता के अलावा निहित भट्राचार पर बहुत कुछ नहीं हो पाया है।

 बेशक देश की सत्ता पुराने डिजाइन से बाहर निकल गई हो पर दावे और वादे का परिपूर्ण होना अभी दूर की कौड़ी ही प्रतीत होती है।

 बीते बुधवार को चार सप्ताह तक चलने वाला शीत सत्र समाप्त हुआ।

, पिछले शीत सत्र से इस शीत सत्र तक की यात्रा को देखें तो मोदी सरकार मन मुताबिक बहुत बड़े काज करने में उतनी सफल नहीं कही जाएगी जितनी एक पूर्ण बहुमत की सरकार को होना चाहिए था।

 इसके पीछे एक प्रमुख कारण विपक्षियों का रचनात्मक सहयोग न मिल पाना भी है।

 मोदी भी सुशासन को सबसे बड़ा मुद्दा मानते हैं और इसे सभी समस्याओं के हल के रूप में देखते हैं बावजूद इसके सुशासन को तीव्रता देने वाले कई कृत्य जिसमें जीएसटी भी शामिल है जिसका मूर्त रूप लेना अभी बाकी है।

‘‘मेक इन इंडिया’, ‘‘डिजिटल इंडिया’ सहित ‘‘कौशल विकास’ जैसी महत्वाकांक्षी परियोजनाओं से युक्त विशिष्टताओं को देखें तो सुशासन की गणना में सरकार आगे जाती हुई दिखाई देती है पर क्या बिना ‘‘स्किल डेवलपमेंट’ के कई काम पूरे होंगे संदेह है।

 हालांकि मोदी इस बात को मानते हैं कि युवाओं को हुनरमंद बनाकर न केवल विकास को संभव किया जा सकता है बल्कि नियंतण्र स्तर पर स्किल निर्यात को भी संभव बनाया जा सकता है।

, बिना स्किल डेवलपमेंट के सुशासन का अंजाम तक पहुंचना मुश्किल है।

 क्योंकि भारत में ऐसी संस्थाओं की व्यापक कमी है।

 आंकड़े दर्शाते हैं कि चीन में पांच लाख, जर्मनी और ऑस्ट्रेलिया में एक-एक लाख कौशल विकास से जुड़ी संस्थाएं हैं किंतु भारत में ऐसी संस्थाएं मात्र पंद्रह हजार ही हैं।

 इतना ही नहीं चीन में तीन हजार से अधिक कौशलों के बारे में प्रशिक्षण दिया जाता है भारत यहां भी काफी सीमित है।

 चीन अपनी जीडीपी का 2.5 प्रतिशत व्यावसायिक शिक्षा पर खर्च करता है।

 भारत में यही खर्च जीडीपी का मात्र 0.1 फीसद है।

, मोदी द्वारा योजना आयोग को समाप्त कर नीति आयोग जैसे थिंक टैंक को निर्मित करने के पीछे उद्देश्य विकास और सुशासन को प्रासंगिक बनाना ही रहा है।

 हाल के दशकों में विभिन्न देशों की प्रशासनिक नीतियों में महत्वपूर्ण परिवर्तन देखे जा सकते हैं।

 लोकतांत्रिक प्रशासनिक नीति एवं लोक प्रबंधन के विकल्प के बीच संपर्क बिंदु भी परिलक्षित हुए हैं।

 ‘‘इनपुट लोकतांत्रिक मॉडल’, ‘‘समूहवादी मॉडल’ और ‘‘आउटपुट लोकतांत्रिक मॉडल‘‘ का भी परिप्रेक्ष्य कमोबेश उजागर हुए हैं।

 ‘‘ज्वाइंट अप-गवर्नमेंट’ और ‘‘हॉल ऑफ गवर्नमेंट’ को लेकर भी राय बदली है।

 केवल आर्थिक ही नहीं बल्कि अन्य सामाजिक और पर्यावरणीय नीतियों पर भी नियंतण्र पहल मजबूत हुई है।

 जलवायु परिवर्तन को लेकर नियंतण्र स्तर पर की जा रही चिंता इसकी एक बानगी है।

 सुशासन के लिए एक महत्वपूर्ण कदम सरकार की प्रक्रियाओं को सरल बनाना भी है।

 यह तय माना जा रहा है कि सुशासन किसी भी देश की प्रगति की कुंजी है और यह तभी संभव है जब जवाबदेही को व्यापक स्थान मिले।

, डिजिटल गवन्रेस को भारत में नवीन लोक प्रबंधन के प्रभावशाली उपकरण के रूप में संचालित किया जा रहा है पर सुशासन के भाव में निहित लोक सशक्तीकरण को समुचित बनाना है तो प्रशासनिक सुधारों से लेकर सरकार में ‘‘ऑग्रेनाइजेशन एंड मैनेजमेंट’ सहित कई बिंदुओं पर और काम करने की जरूरत पड़ेगी।

 देखा जाए तो सुशासन के युग में प्रवेश हुए बहुत वक्त नहीं हुआ है पर राय रही है कि सुशासन एक प्राचीन अवधारणा है पर आधुनिक परिप्रेक्ष्य में इसका पोषण आशा के अनुरूप है, जिसमें डिजिटल इंडिया इसकी एक बड़ी खुराक हो सकता है।

 अंतत: यह भी सही है कि जहां विकास के शुरुआती दौर में प्रौद्योगिकरण, औद्योगीकरण और आधुनिकीकरण के साथ पश्चिमीकरण का महत्व होता था वहीं इक्कीसवीं सदी के इस दौर में बाकायदा ‘‘सुशासन’ को बारीकी से प्रासंगिक बनाया जा रहा है।

 भारत में वर्तमान सरकार इसके प्रति जो गहरापन दिखा रही है वह बेहतर इसलिए है क्योंकि इसमें ‘‘सवरेदय’ के पूरे लक्षण निहित हैं।

,  ।

सौजन्य :- राष्ट्रीय सहारा ,25.12.2015,सुशील सिंह।

