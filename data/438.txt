सुस्ती के संकेत (नवभारत टाइम्स)।

अंतरराष्ट्रीय मुद्रा कोष (आईएमएफ) ने अपने ताजा आकलन में मौजूदा वित्त वर्ष के लिए भारत की संभावित विकास दर 6.6 फीसदी बताई है, जो उसके पिछले आकलन से पूरे एक फीसदी कम है।

 पिछले हफ्ते विश्व बैंक ने भी इस साल के लिए भारत की संभावित विकास दर में 0.6 फीसदी की कटौती की थी।

, विश्व बैंक और अंतरराष्ट्रीय मुद्रा कोष की आर्थिक भविष्यवाणियों को, हालांकि बहुत ज्यादा प्रामाणिकता हासिल नहीं है।

 इसकी वजह यह है कि इनके पास स्वतंत्र रूप में आंकड़े जुटाने और उनका निष्पक्ष विश्लेषण करने का कोई विश्वसनीय तंत्र नहीं है।

 आम तौर पर सरकारों द्वारा मुहैया कराए गए आंकड़ों को ये संस्थाएं करीब-करीब ज्यों का त्यों स्वीकार कर लेती हैं।

 बावजूद इसके, अगर आईएमएफ भारत की विकास दर में एक फीसदी कमी की बात कह रहा है तो इसे हल्के में नहीं लिया जा सकता।

, आईएमएफ ने विकास दर में इस कमी की वजह मुख्य रूप से नोटबंदी से उपजी स्थितियों को ही माना है।

 गौरतलब है कि इस फैसले ने आम लोगों की क्रयशक्ति को तात्कालिक तौर पर बुरी तरह प्रभावित किया, जिससे मांग में कमी आई।

 इसकी वजह से जगह-जगह छोटे-मोटे कारोबार बंद होने, कामकाज ठप पड़ने और मजदूरों के बेरोजगार होने की खबरें आईं।

 हालांकि सरकार द्वारा जारी किए गए अब तक के आंकड़े बताते हैं कि नोटबंदी का इकॉनमी पर वैसा बुरा असर नहीं रहा, जैसी आशंका जताई जा रही थी।

, नवंबर 2016 में औद्योगिक उत्पादन बढ़कर 5.7 फीसदी हुआ, दिसंबर 2016 में निर्यात बढ़कर मार्च 2015 से अब तक के सबसे ऊंचे स्तर पर पहुंच गया और टैक्स कलेक्शन भी जबर्दस्त ढंग से बढ़ा।

 मगर ये आंकड़े देश के अंदर लोगों का मनोबल बनाए रखने में भले ही थोड़ा-बहुत काम आएं, अंतरराष्ट्रीय स्तर पर निवेशकों की राय बदलने में ये कितने कामयाब होते हैं, यह देखना होगा।

 फिलहाल तो गौर करने वाली बात यह है कि जिस चीन की सुस्ती के चलते भारत को दुनिया की सबसे तेज गति से बढ़ती अर्थव्यवस्था का तमगा हासिल हुआ था, उसकी रफ्तार बढ़ने के संकेत मिल रहे हैं।

आईएमएफ ने अपने आकलन में चीन की संभावित विकास दर 6.7 फीसदी बताई है।

 मगर, तमगे से ज्यादा चिंता उन नतीजों की करनी चाहिए, जो विकास दर में आ रही इस सुस्ती के कारण हमें झेलने होंगे।

, सौजन्य- नवभारत टाइम्स।

