आगे कठिन चढ़ाई है (अमर उजाला)।

बजट से पहले आर्थिक समीक्षा में, जो अर्थव्यवस्था पर सरकार का रिपोर्ट कार्ड होता है, जो बातें कही गई हैं, उनमें आर्थिक मोर्चे पर आने वाले दिनों की मुश्किलों के ही ज्यादा संकेत मिल रहे हैं।

 मुख्य आर्थिक सलाहकार डॉ. अरविंद सुब्रह्मण्यम और उनकी टीम द्वारा तैयार इस समीक्षा में मौजूदा वित्त वर्ष में आर्थिक विकास दर 7.6 फीसदी रहने का अनुमान लगाया गया है, जबकि 2016-17 में इसके घटकर सात से साढ़े सात प्रतिशत रहने का आकलन है, जो ज्यादा चौंकाने वाला है।

, अर्थव्यवस्था की इस स्थिति के लिए बाहरी चुनौतियों का आर्थिक समीक्षा में स्वाभाविक ही जिक्र किया गया है; जैसे, वैश्विक सुस्ती की वजह से निर्यात ठंडा पड़ा है और यही स्थिति बरकरार रही, तो वृद्धि दर को बड़ी चुनौतियों का सामना करना पड़ सकता है।

 लेकिन आंतरिक चुनौतियां भी कोई कम नहीं हैं।

 मसलन, घरेलू मांग न होने से औद्योगिक उत्पादन की स्थिति निराशाजानक है, रुपया नई तलहटी पर जा पहुंचा है, सरकारी बैंकों की वित्तीय स्थिति खराब है, रोजगार सृजन कम है, और जीएसटी पर सहमति की फिलहाल क्षीण संभावना और हरियाणा में हुई हिंसा ने निवेशकों को हताश किया है।

 चीन की आर्थिक सुस्ती का लाभ उठाने के लिए जिन सुधारों की जरूरत थी, उनकी शुरुआत तो दूर, उल्टे सातवें वेतन आयोग की सिफारिशें लागू करने पर आर्थिक बोझ भी बढ़ने वाला है।

, कच्चे तेल की कीमत कम रहने से मुद्रास्फीति घटी है, और इसी कारण राजकोषीय घाटे को कम रखने का लक्ष्य पूरा हो सकता है।

 ऐसे ही जन-धन, आधार और मोबाइल (जैम) ने सब्सिडी में व्याप्त रिसाव को रोका है।

 पर ऐसी सकारात्मक चीजें कम ही हैं।

 बजट में सब्सिडी को और कम करने तथा कर ढांचे का दायरा बढ़ाने की अगर बात कही जा रही है, तो इसका अर्थ यह है कि लोगों को एक कठोर बजट के लिए तैयार रहना चाहिए।

 कृषि क्षेत्र की स्थिति चूंकि अच्छी नहीं है, लिहाजा किसानों के हितों में कदम उठाना भी समय का तकाजा है।

 वस्तुतः दीर्घावधि में अर्थव्यवस्था के चमकदार होने की जो संभावना आर्थिक समीक्षा में व्यक्त की गई है, वह घरेलू अर्थव्यवस्था को कमोबेश गति देने पर भी निर्भर करेगी।

, आर्थिक समीक्षा में बाहरी चुनौतियों को ठीक ही मुश्किलों की वजह बताया गया है, लेकिन घरेलू अर्थव्यवस्था को गति दिए बगैर दीर्घावधि में लाभ मिलना मुश्किल है।

,  , सौजन्य:अमर उजाला,27.02.2017।

