वायदा कारोबार को रोकिये (राष्ट्रीय सहारा )।

यकीनन जनवरी, 2016 के पहले सप्ताह में देश में तुअर दाल, शकर और अन्य खाद्य जिंसों की सट्टेबाजी का एक ऐसा चौंकाने वाला चिंताजनक परिदृश्य आयकर विभाग की जांच से सामने आया है, जिससे कृषि जिंसों के वायदा कारोबार पर रोक आवश्यक प्रतीत हो रही है।

 इस समय पूरा देश महंगाई से बचने के लिए प्रधानमंत्री नरेन्द्र मोदी से आग्रह करते दिखाई दे रहा है कि कृषि जिंसों का वायदा कारोबार रोकिए।

 गौरतलब है कि पिछले दिनों देशभर के ब्रोकर्स हाउसेस पर प्रधानमंत्री कार्यालय से मिले निर्देशों के बाद आयकर विभाग ने जो छापे मारे उनसे एक ओर जहां तुअर दाल में सट्टेबाजी के जरिए दाम बढ़ाने के खेल में दाल ब्रोकर्स और कमोडिटी टर्मिनल संचालकों के बीच बड़ा रैकेट सामने आया है।

 वहीं, दूसरी ओर शकर, चना, मूंग दाल सहित विभिन्न खाद्य जिंसों के दाम सट्टे के जरिए बढ़ाने की तैयारी के तय भी सामने आए हैं।

, आयकर विभाग ने इंदौर, दिल्ली, मुंबई, गुजरात और राजस्थान में सौ से ज्यादा जगहों पर बड़े ब्रोकर हाउसेस और कमोडिटी टर्मिनल चलाने वाले कारोबारियों के दफ्तर और घरों में ऑनलाइन ट्रांजेक्शन का रिकॉर्ड और जो अन्य दस्तावेज जब्त किए हैं, उनसे यह बात सामने आई है कि वर्ष 2015 में तुअर दाल की कीमतें केवल मांग में वृद्धि और पूर्ति में कमी के कारण नहीं, वरन सट्टेबाजी से आसमान पर पहुंचाई गई।

 जांच में सामने आया है कि दाम बढ़ाने के लिए कोई 10 बड़े ब्रोकर्स हाउस और सटोरियों ने दस हजार करोड़ रपए की सट्टेबाजी की।

 उल्लेखनीय है कि दस्तावेज की जांच में सामने आया कि सटोरियों द्वारा रणनीतिक रूप से तुअर दाल की कीमतों को कमोडिटी ट्रेडिंग के जरिए धीरे-धीरे करीब चार गुना बढ़ाकर 200 रपए प्रति किलो के पार कर दिया गया।

 सटोरिए सुनियोजित रूप से पहले दाल को एक्सपोर्ट करते रहे और फिर इम्पोर्ट करके भारत लाते रहे।

, पाया गया कि ब्रोकर्स और वायदा कारोबारी विदेशों में सस्ते भाव में दाल के सौदे करते थे।

 फिर दाल के भाव वायदा बाजार में बढ़ाने के लिए बाजार में कृत्रिम कमी पैदा करते थे।

 यह भी पाया गया कि ब्रोकर और सटोरिए विदेशों से दाल लेकर आने वाले जहाजों को जानबूझकर समुद्र में घुमाते रहते थे।

 उन्हें तब तक भारतीय बंदरगाह तक नहीं पहुंचने देते थे, जब तक कि भारतीय बाजार में दाल की कमी के चलते भाव नहीं बढ़ जाते।

 चूंकि सट्टेबाजी का यह पूरा खेल हजारों करोड़ का था, लेकिन सटोरियों के पास इस खेल के लिए इतने पैसे नहीं थे, इसलिए उन्होंने बाजार में चल रही ब्लैक मनी का उपयोग किया।

 अपने संपर्क में आने वाले लोगों से धन लिया।

 दूसरे नामों और खातों के जरिए इस धन से सट्टेबाजी की।

 यह भी पाया गया कि तुअर दाल के बाद 2016 में सट्टेबाजों की नजर शकर, चना, मूंग व अन्य कृषि जिंसों के भाव पर थी।

 आने वाले समय में इनकी कृत्रिम कमी निर्मित करके इनके भाव भी बढ़ाने करने की तैयारी थी।

 सटोरियों द्वारा शकर की मिठास को कड़वा करने के लिए जो कदम बढ़ाए जा रहे थे, उनके कारण शकर के जो भाव अगस्त, 2015 में करीब 2100 रपए प्रति क्विंटल थे, जनवरी, 2016 में करीब 3000 रपए हो गए।

स्पष्ट रूप से वायदा कारोबार का यह नवीनतम चौंकाने वाला परिदृश्य सरकार को आगाह कर रहा है कि खाद्य जिंसों के वायदा कारोबार को रोकना महत्वपूर्ण है।

 वस्तुत: कृषि जिंसों संबंधी आजादी के बाद से अब तक की अधिकांश अध्ययन रिपोटरे में उभरकर सामने आया है कि जब से कृषि जिंसों का कमोडिटी एक्सचेंजों द्वारा वायदा व्यापार शुरू किया गया है, तभी से खाद्यान्नों की कीमतों में लगातार बढ़ोतरी हो रही है।

, उल्लेखनीय है कि कृषि से जुड़ी संसदीय स्थायी समिति ने जुलाई, 2008 को अपनी रिपोर्ट संसद के पटल पर रखते हुए कहा था कि कृषि उत्पादों की कीमतों में कृत्रिम बढ़ोतरी के लिए वायदा कारोबार ही जिम्मेदार है।

 इसमें कहा गया था कि 82 फीसदी किसानों को वायदा व्यापार की जानकारी नहीं होने के कारण वे इसका लाभ नहीं उठा पाते।

 इसका लाभ केवल बिचौलिए उठाते हैं।

 उल्लेखनीय है कि अक्टूबर, 2010 में गुजरात के तत्कालीन मुख्यमंत्री नरेन्द्र मोदी की अध्यक्षता में महंगाई पर नजर रखने के लिए केंद्र सरकार द्वारा गठित किए गए उपभोक्त मामलों के कार्यसमूह ने सर्वानुमति से अपना अभिमत प्रस्तुत किया था कि आवश्यक वस्तुओं के वायदा कारोबार को रोके जाने से खाद्य वस्तुओं की महंगाई पर नियंतण्रहो सकेगा।

 कार्यसमूह ने अपने अध्ययन के बाद निर्धारित किया था कि वायदा बाजार के तहत कारोबार के रूप में प्रयुक्त की जा रही विभिन्न जिंसों में सोने-चांदी जैसे उत्पादों को छोड़कर आम आदमी के जीवन से जुड़ी खाद्य जिंसों की महंगाई पर काबू करने के लिए खाद्य जिंसों के वायदा कारोबार पर रोक लगाई जानी चाहिए।

बिलकुल स्पष्ट है कि विकसित देशों की अर्थव्यवस्थाओं की तरह भारतीय अर्थव्यवस्था के लिए भी वायदा कारोबार लाभप्रद है।

 लेकिन विकसित देशों की तुलना में हमारे यहां वायदा कारोबार में कई कमियां हैं।

, विकसित देशों में वायदा कारोबार का परिदृश्य एकदम साफ होता है।

 सट्टेबाजी कम होती है।

 उसमें जो होता है, दिखता है किन्तु भारत में ऐसा नहीं है।

 भारत का वायदा कारोबार सट्टेबाजी के चंगुल में फंस गया है।

 भारत में कमोडिटी एक्सचेंजों में बड़ी कंपनियां और बड़े उद्योग घराने वर्चस्व बनाए हुए हैं।

 वे सरकारी खाद्य नीतियों पर मजबूत पकड़ रखकर अपने स्वार्थो की सिद्धि कर भारी लाभ कमा रहे हैं।

 विकसित देशों की तरह भारत में भी वायदा कारोबार अर्थव्यवस्था और उद्योग व्यवसाय के लिए लाभप्रद तब ही होगा जब वायदा कारोबार से संबंधित लोग जागरूक बनेंगे तथा बड़े उद्योगपतियों-व्यापारियों की जमाखोरी पर नियंतण्ररखा जाएगा।

 इन सबके साथ-साथ वायदा कारोबार में सरकार को सक्रिय भूमिका निभाना होगी।

 केंद्र सरकार द्वारा खाद्य जिंसों की तेजी-मंदी पर नियंतण्रके लिए संवैधानिक व्यवस्था करके कृषि जिंसों के वायदा कारोबार में कृषि जिंसों से जुड़ी सरकारी एजेंसियों को उपयुक्तानुसार खरीदी और बिक्री की डगर पर आगे बढ़ाया जाना होगा।

 हम आशा करें कि केंद्र सरकार अब वर्ष 2016 में उपभोक्ता मामलों के कार्यसमूह द्वारा अक्टूबर, 2010 में प्रस्तुत वायदा कारोबार पर रोक लगाने संबंधी अपने सर्वानुमतिपूर्ण अभिमत को सामने रखते हुए खाद्य जिंसों के वायदा कारोबार पर रोक लगाएगी।

 आशा करें कि ऐसा किए जाने से वर्ष 2016 में आशंकित सूखे की स्थिति के मद्देनजर कृषि जिंसों के दाम बंधेंगे।

 देश के करोड़ों लोगों को कृषि जिंसों की महंगाई अधिक पीड़ा नहीं दे पाएगी।

,  ।

सौजन्य :- राष्ट्रीय सहारा ,13.01.2016,डॉ. जयंती लाल भंडारी।

