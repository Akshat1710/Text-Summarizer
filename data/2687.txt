भीतर रचनात्मकता बढ़ाने के लिए थोड़ा रुककर जिएं (दैनिक भास्कर)।

अभी इसी क्षण अपने सारे तनाव का त्याग करें।

 सपने देखने के लिए खुद को वक्त दें।

 यदि आपके पास वक्त ही नहीं होगा तो आप कोई सपना नहीं देख सकते और सृजन नहीं कर सकते।

 यहां तक कि ठीक से जी भी नहीं सकते।

पिछले कुछ समय से अमेरिका और यूरोप में एक नया नारा चला है, ‘इस साल थोड़ा ठहर कर जिएं।

 वैसे तो उसी तरह से जिएं, जैसे जीना आपको पसंद है, लेकिन मेरी मानें तो इस साल थोड़ा रुक कर जिएं और जीवन का आनंद लें।

 उदाहरण के तौर पर, रजाई में कुछ मिनट और पड़े रहें।

 चाय की चुस्कियां ले रहे हैं तो और थोड़ा धीरे लें।

 खाना खा रहें हैं तो थोड़ा स्वाद लेकर खाएं और यदि आप नहा रहे हैं, तो जरा दो मिनट ज्यादा गुनगुनाते हुए नहा लें।

, अगर कोई पुस्तक पढ़ रहे हैं तो कुछ पृष्ठ ज्यादा पढ़ लें, व्यावसायिक भागम-भाग के बीच लुत्फ लेते हुए किसी वक्ता को सुन लें।

 कुछ घंटे अपनी पसंद की किसी फिल्म को लुत्फ लेते हुए देख लें, दिल से मुस्कुरा लें या फिर जोर का ठहाका लगा लें।

 हमारे ट्रेनिंग प्रोग्राम एक सीलेंस गुरुकुल में कोलकाता के एक सदस्य हैं।

 बातों-बातों में उन्होनें बताया कि वे लोग चार दिन की छुट्‌टी पर अचानक निकल गए।

 चार दिन के बाद अपने कार्यक्रम को समाप्त करने की बजाय उन लोगों ने छुट्‌टी को बढ़ाना शुरू कर दिया।

 पहले आठ दिन, फिर दस दिन, फिर पंद्रह दिन और आखिरकार वे कुल 22 दिन तक छुट्‌टी पर रहे।

 वे दोनों घर के निर्णय लेने वाले व्यक्ति तथा बड़ी व्यावसायिक फर्म के मालिक हैं।

अपनी सारी चिंताओं को उन लोगों ने पीछे छोड़ दिया और कंपनी के अपने लोगों को सिर्फ एक बात कही, ‘चाहे जो हो जाए हमें फोन मत करना।

 कुछ लाख का नुकसान होगा तो हम सहने को तैयार हैं।

’ सब भूलकर बिना फोन के बिताए उन छुट्‌टियों ने उनके भीतर सब कुछ बदल दिया।

 सबसे आश्चर्यजनक चीज यह थी कि उनके पीछे उनके बिज़नेस यूनिट सामान्य दिनों से बेहतर चले।

 जो कमजोर नेतृत्वकर्ता थे, वे अचानक शक्तिशाली नेतृत्वकर्ता के रूप में उभर कर सामने आए।

 जो लोग अधिकार देने पर ठीक से जिम्मेदारी नहीं उठाया करते थे, अचानक उन्होंने विलक्षण प्रतिभा दिखाते हुए जिम्मेदारी उठा ली।

यह सबका भ्रम है कि हमारे बिना बिज़नेस नहीं चलेंगे।

 आप बाहर निकलें और देखें कि आपके बिना सिस्टम कैसे अपने आप विकसित होता है।

 अगर आप सारा बोझ अपने कंधे पर लादकर बैठे रहेंगे तो आप एक मजदूर से ज्यादा कुछ नहीं है।

 मैं आपसे कहना चाहता हँंू कि, याद रखिये, आपकी तिजोरी में रखी हुई रजिस्ट्री की वजह से, आपके बैंक बैलेंस की वजह से या आपके लॉकर में रखे हुए जवाहरात की वजह से, दुनिया में आपको कोई याद नहीं करेगा।

 याद सिर्फ तब किया जाएगा, जब आप कुछ बड़ा सृजन करेंगे।

 चाहे वह व्यवसाय का सृजन हो या चाहे वह सामाजिक जीवन में सृजन हो या चाहे वह व्यक्तित्व का सृजन हो।

, इसलिए आपसे कहना चाहता हूं कि थोड़ा रुक कर जिएं।

 अपनी पसंद के काम करें और खुद को बेहतर बनाने के लिए आगे बढ़ें।

 जिंदगी को इस प्रकार जिएं जैसे इसके पहले कभी न जिया हो।

, सौजन्य- दैनिक भास्कर।

