दूरगामी फैसले का इंतजार (दैनिक जागरण )।

भाषाई या धार्मिक अल्पसंख्यक के निर्धारण का पैमाना क्या होना चाहिए, देश या फिर राज्य।

 यद्यपि इस सवाल का जवाब टीएमए पाई फाउंडेशन केस में सुप्रीम कोर्ट के ग्यारह जजों की बेंच ने बिंदुवार दिया है, लेकिन यह प्रश्न बार-बार अन्य रूपों में खड़ा होता रहा है।

 अब यह मुद्दा एक बार फिर सुप्रीम कोर्ट के सामने आया है।

 दरअसल पंजाब और हरियाणा हाईकोर्ट ने फैसला दिया है कि सिख पंजाब में अल्पसंख्यक नहीं हैं।

 इसके खिलाफ पंजाब सरकार ने सुप्रीम कोर्ट में अपील की है।

 13 अप्रैल, 2001 को पंजाब सरकार ने एक अधिसूचना जारी कर सिख शैक्षणिक संस्थाओं को अल्पसंख्यक अधिकारों से नवाजा था और सिख समुदाय के सदस्यों के लिए सीटों के आरक्षण की व्यवस्था दी थी।

 बाद में इस अधिसूचना को पंजाब और हरियाणा हाईकोर्ट में चुनौती दी गई थी।

 फलस्वरूप यह मुद्दा न्यायपालिका के सामने आया।

 कोर्ट ने इस अधिसूचना को रद कर दिया और स्पष्ट किया कि राज्य में सिख अल्पसंख्यक के खांचे में फिट नहीं बैठते।

 ध्यान रहे, 2001 की जनगणना के अनुसार राज्य की कुल आबादी में सिखों की हिस्सेदारी 59.90 प्रतिशत है।

, टीएमए पाई केस में कोर्ट ने इस बात की चर्चा की है कि धार्मिक या भाषाई अल्पसंख्यक के निर्धारण करने के लिए एक राज्य या पूरे देश को पैमाना बनाया जाना चाहिए।

 उसने कहा कि अनुच्छेद 30 (1) में धार्मिक अल्पसंख्यक और भाषाई अल्पसंख्यक के बारे में जिक्र है।

 अनुच्छेद 30 (1) की शुरुआत में ही स्पष्ट किया गया है कि धार्मिक और भाषाई अल्पसंख्यकों के निर्धारण की कसौटी एकसमान है।

 दूसरे शब्दों में कहें तो पूरे देश या एक राज्य के संदर्भ में भाषाई अल्पसंख्यक के निर्धारण का पैमाना वही होगा जो कि धार्मिक अल्पसंख्यक के संबंध में होगा।

 भारत को विभिन्न भाषाई राज्यों में बांटा जाता है।

 राज्यों का निर्धारण संबंधित क्षेत्र में बहुसंख्य लोगों द्वारा बोली जाने वाली आबादी के अनुसार किया गया है।

 उदाहरण के रूप में आंध्र प्रदेश का गठन उस क्षेत्र की भाषा अर्थात तेलुगु के आधार पर हुआ था।

 ऐसे में किसी राज्य विशेष में भाषाई अल्पसंख्यक हो सकते हैं।

 इस प्रकार यदि अनुच्छेद 30 के तहत पूरे देश को भाषाई अल्पसंख्यक के निर्धारण का आधार बनाया जाए तो आंध्र प्रदेश के अंदर तेलुगु भाषी भाषाई अल्पसंख्यक के रूप में माने जाएंगे।

 इस प्रकार स्पष्ट है कि यह भाषाई राज्यों की धारणा के विपरीत हो जाएगा।

, इस प्रकार अनुच्छेद 30 के तहत जब भाषाई अल्पसंख्यक के निर्धारण का पैमाना राज्य माना जाता है तो धार्मिक अल्पसंख्यक के लिए भी यही सही है।

 इसी के आधार पर राज्य में बहुसंख्यक या अल्पसंख्यक का निर्धारण किया जाएगा।

 अदालत ने केरल शिक्षा बिल और डीएवी से जुड़े दो मामलों सहित सुप्रीम कोर्ट के कुछ दूसरे संबंधित फैसलों का जिक्र किया।

 डीएवी से जुड़े दूसरे मामले में सुप्रीम कोर्ट ने इस धारणा को मानने से इन्कार कर दिया कि चूंकि हिन्दू भारत में बहुसंख्यक हैं लिहाजा वे पंजाब में धार्मिक अल्पसंख्यक नहीं हो सकते।

 इस प्रकार हिन्दू अल्पसंख्यक समुदाय के निर्धारण के लिए कोर्ट ने यहां राज्य को पैमाने के रूप में माना है।

, टीएमए पाई फैसले में आगे कहा गया है कि इसमें थोड़ा संदेह है कि खासकर राज्यों के कानूनों को देखते हुए धार्मिक या भाषाई अल्पसंख्यक के निर्धारण का पैमाना सिर्फ राज्य हो सकता है।

 उसके बाद कोर्ट ने 42वें संशोधन से एक नोट का संदर्भ लेते हुए कहा कि शिक्षा को समवर्ती सूची में रखा गया, जिसके चलते अब संसद भी शिक्षा पर कानून बना सकती है, जबकि पहले राज्य को इस पर कानून बनाने का अधिकार था।

 यदि हिन्दू अल्पसंख्यक थे तो क्या वे अनुच्छेद 30 के तहत भाषाई और धार्मिक अल्पसंख्यक के निर्धारण के लिए अपनी स्थिति बदल सकेंगे।

, कोर्ट ने पूरी स्पष्टता से इस प्रश्न का जवाब दिया है।

 अनुच्छेद 30 के तहत अल्पसंख्यक का अर्थ सिर्फ इसलिए नहीं बदल सकता कि कौन विधायी कार्यो को अंजाम दे रहा है।

 अनुच्छेद 30 के तहत भाषा राज्यों के गठन का आधार रही है।

 भाषाई अल्पसंख्यक का निर्धारण जिस राज्य में शैक्षणिक संस्था स्थापित होगी उस राज्य के संबंध में किया जाएगा।

 धार्मिक अल्पसंख्यक का निर्धारण भी इस आधार पर किया जाएगा।

 अनुच्छेद 30 में दोनों के मानक समतुल्य रहे हैं।

 इसके साथ ही अदालत ने आजादी के बाद देश की जनसंख्यिकीय संरचना में आए बदलाव को भी ध्यान में रखे जाने की बात कही।

 2011 में हुई धार्मिक जनगणना के अनुसार यद्यपि हिन्दू देश में धार्मिक रूप से बहुसंख्य हैं, लेकिन देश में हंिदूुओं की आबादी 1961 में 83.40 की तुलना में 2011 में घटकर 79.80 प्रतिशत रह गई है।

 हिन्दू आज सात राज्यों और एक केंद्र शासित राज्य में अल्पसंख्यक हैं।

 राज्यों की आबादी में उनकी हिस्सेदारी का प्रतिशत इस प्रकार है।

 जम्मू-कश्मीर (28.40), पंजाब (38.50), नगालैंड (8.70), मिजोरम (2.70), मेघालय (11.50), अरुणाचल प्रदेश (29.00). और मणिपुर (41.40)।

 लक्षद्वीप में यह सिर्फ 2.80 प्रतिशत है।

, दूसरी ओर तीन राज्यों नगालैंड, मिजोरम और मेघालय में ईसाई बहुसंख्यक होते जा रहे हैं।

 जम्मू-कश्मीर और लक्षद्वीप में मुस्लिम समुदाय बहुसंख्यक है।

 जबकि सिख पंजाब में बहुसंख्यक हैं।

 इनमें से नगालैंड ऐसा राज्य है जहां जनसंख्यिकीय संरचना में नाटकीय बदलाव देखा जा रहा है।

 जनगणना के आंकड़े दर्शाते हैं कि वहां 1951 में ईसाइयों की आबादी सिर्फ 52.98 प्रतिशत थी, लेकिन उसके बाद से यहां उनकी संख्या लगातार बढ़ती रही है।

 उदाहरण के रूप में 1981 से 2001 के बीच में नगालैंड में हिन्दूओं की आबादी 14.36 से घटकर 7.70 प्रतिशत हो गई, जबकि ईसाइयों की आबादी 80.21 से बढ़कर 90 प्रतिशत हो गई।

 इस प्रकार हिन्दू सात राज्यों और एक केंद्रशासित प्रदेश में आधे से कम रह गए हैं, लिहाजा भारत के एक चौथाई राज्यों में हिन्दू अल्पसंख्यक हो गए हैं।

 1कुछ दिनों पहले सुप्रीम कोर्ट ने आरंभिक सुनवाई के दौरान ऐसे संकेत दिए कि उसे देश की जनसांख्यिकीय संरचना में आए इस बदलाव का अहसास है, क्योंकि उसकी ओर से यह आभास कराया गया कि इस मामले का असर उन राज्यों में भी पड़ सकता है जहां ईसाई और मुस्लिम बहुसंख्यक हैं।

,  , सौजन्य :- दैनिक जागरण  ,10.02.2016,ए सूर्यप्रकाश (लेखक प्रसार भारती के प्रमुख हैं)।

