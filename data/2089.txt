विरोध के बहाने राजनीति (दैनिक जागरण : Editorial)।

 =": #0000;"हाल की कुछ घटनाओं पर साहित्यकारों के एक समूह के विरोध के पीछे राजनीतिक पूर्वाग्रह देख रहे हैं , देश के साहित्यकारों का एक वर्ग विगत कुछ दिनों से बहुत उद्वेलित है।

 उन्हें लगता है कि देश में बहुत कुछ अप्रत्याशित और अभूतपूर्व घटित हो रहा है जिससे उनकी भावनाएं आहत हैं।

 परंतु कवि और लेखक भाव प्रधान के साथ-साथ बुद्धिजीवी भी होते हैं तो उनसे यह अपेक्षा होती है कि तर्क और तथ्यों का सम्यक विश्लेषण करके ही उनकी वाणी प्रस्फुटित होनी चाहिए।

 एमएम कलबर्गी की दुखद घटना कांग्रेस शासित कर्नाटक में हुई।

, इसी तरह नरेंद्र दाभोलकर की दुखद हत्या के समय महाराष्ट्र और केंद्र, दोनों में कांग्रेस की सरकार थी।

 इस मामले में भी यह ज्ञात नहीं कि क्या जांच हुई।

 यहां तक कि इस हत्या को लेकर जिस संस्था पर संदेह किया गया उस पर प्रतिबंध लगाने के लिए स्वयं तत्कालीन गृहमंत्री सुशील कुमार शिंदे के अनुसार महाराष्ट्र के मुख्यमंत्री ने कभी उनसे बात ही नहीं की और वे गंभीर नहीं थे।

 हिमाचल में एक घटना हुई।

 वहां भी कांग्रेस की सरकार है।

 सर्वाधिक चर्चित दादरी की घटना सपा के शासन में हुई।

 उत्तर प्रदेश सरकार ने जो रिपोर्ट केंद्र को भेजी है वह मीडिया में हो रहे प्रचार के बिल्कुल विपरीत प्रतीत होती है।

, इसमें सांप्रदायिकता और गोमांस को कोई आधार नहीं माना गया है, परंतु आश्चर्यजनक रूप से आजम खान अपनी सरकार की रिपोर्ट के विपरीत इसे संयुक्त राष्ट्र में उठाने लायक विषय मानते हैं।

 दादरी में एक व्यक्ति की दुखद घटना होने पर भी केंद्रीय गृह मंत्रलय ने तत्काल उत्तर प्रदेश से रिपोर्ट तलब की और एडवायजरी जारी की।

 केंद्रीय वित्तमंत्री, गृहमंत्री और बाद में प्रधानमंत्री ने भी इस विषय पर अपनी प्रतिक्रियाएं दी हैं, परंतु मुजफ्फरनगर के इतने बड़े और वीभत्स दंगों के बाद भी तत्कालीन केंद्र सरकार ने क्या कोई एडवायजरी या रिपोर्ट मांगी थी।

 उल्टे मारे गए लोगों की सूची संप्रदाय के आधार पर जारी कर दी।

, जब सरस्वती पुत्रों के प्रज्ञा चक्षु इस यथार्थ को देख न पाएं तो इसे या तो बुद्धि दोष कहेंगे या दृष्टि दोष।

 यदि कुछ बुद्धिजीवियों को यह लगता है कि देश में कुछ ऐसा घटित हो गया जो पहले कभी नहीं हुआ तो मैं याद दिलाना चाहूंगा कि 1739 में नादिरशाह के द्वारा दिल्ली में कत्लेआम के बाद शायद सबसे बड़ा कत्लेआम नवंबर 1984 में दिल्ली में हुआ होगा और उस पर भी तत्कालीन प्रधानमंत्री राजीव गांधी ने यह टिप्पणी की थी कि बड़ा पेड़ गिरता है तो धरती हिलती है।

 1990 के दशक में कश्मीर से हिंदुओं का जैसा नरसंहार और पलायन हुआ वैसा भारत विभाजन के बाद पहली बार हुआ।

 क्या इससे उनका हृदय द्रवित नहीं हुआ था।

1987 में हाशिमपुरा मलियाना कांड हुआ था, जिसमें पुलिस पर यह आरोप था कि उसने एक समुदाय के लोगों को खड़ा करके गोली से उड़ा दिया था।

 इस मामले की सही जांच तक नहीं हुई।

 1989 के भागलपुर, 1993 के मुंबई और 2012 से 14 के बीच में उत्तर प्रदेश के दर्जनों दुखद दंगे।

 ये सारी घटनाएं कितनी हृदय विदारक, भारत की सांझी संस्कृति के स्वरूप और आत्मा के लिए कितनी मर्मातक और तत्कालीन सरकारों की संवेदनहीनता से भरी थीं, जिसे यदि आपराधिक भी कह दिया जाए तो अतिशयोक्ति नहीं होगी।

 परंतु दुख है कि इतना सब कुछ भी इन बुद्धिजीवियों की संवेदना को स्पंदित या झंकृत नहीं कर सका।

, यदि किसी को आज की कुछ घटनाएं जिन पर केंद्र सरकार ने त्वरित और प्रभावी प्रतिक्रियाएं की हैं, इतिहास की इन घटनाओं से अधिक उद्वेलित करने वाली लगती हैं तो यह राई की आड़ में पर्वत को छुपाने जैसा एक निर्थक प्रयास है।

 यह इन बुद्धिजीवियों के काल ज्ञान पर प्रश्नचिन्ह लगाता है और भावनाओं के एकतरफा रुझान को दर्शाता है।

 कवि, लेखक और साहित्यकार भावना प्रधान होते हैं और समाज से अलग सोच रखते है।

 जैसा कि कहा गया है ‘कवि के अंतर में आग भरी, कवि की आंखों में पानी है।

 तुम कवि हो, कवि के जीवन की, दुनिया से अलग कहानी है’।

 परंतु अंतर की यह आग और आंखों का पानी हर व्यक्ति, हर समूह और संप्रदाय के लिए समान रूप से प्रस्फुटित और आप्लावित होना चाहिए।

 परंतु यदि यह एकांगी और लक्षित है तो यह वेदना की आग नहीं ईष्र्या की आग लगने लगती है।

 ऐसा इसलिए भी कहा जा सकता है, क्योंकि इसमें से अनेक लोग वे हैं जिन्होंने फरवरी और अप्रैल 2014 में अलग-अलग अखबारों में मोदी सरकार को आने से रोकने की अपील की थी।

 तो किसी ने मई 2014 में समाचार पत्र में साक्षात्कार दिया था कि यदि मोदी जीते तो काशी हार जाएगी।

 अत: साहित्यकारों की पृष्ठभूमि और उनका राजनीतिक परिप्रेक्ष्य देखें तो तस्वीर अधिक स्पष्ट हो जाएगी।

इस घटना के राजनीतिक पहलू से अधिक दुखद है साहित्य जैसे श्रेष्ठ क्षेत्र को प्रत्यक्ष रूप से पूर्वाग्रह ग्रस्त राजनीति का अखाड़ा बनाने का प्रयास।

 मैं मानता हूं कि कलम की ताकत वह होती है जिसने साम्राज्य बदल दिए।

 परंतु आज ये वो कलम निगार हैं जो अपने साम्राज्य के खोने के भय से ग्रस्त हैं।

 आज भारत के साहित्यिक और बौद्धिक प्रतिष्ठान में जो कुछ दिख रहा है ये कुछ-कुछ वैसा ही है जैसे एक शताब्दी पूर्व जब भारत में समाज के दलित, शोषित और वंचितों को स्थान दिलाने का प्रयास हुआ था तो तत्कालीन समाज के अभिजात्य वर्ग ने अपना वर्चस्व बनाए रखने के लिए हर प्रकार के अक्षमता के आरोप से लेकर प्रतिरोध के सभी तरीके अपनाए थे।

 विगत 60-70 वर्षो से भारत के बौद्धिक प्रतिष्ठान पर वामपंथी विचारों से प्रेरित बौद्धिक अभिजात्य वर्ग अपने वर्चस्व को कायम रखने और किसी दूसरे को रंच मात्र भी स्थान न देने की हठधर्मिता से युक्त है।

 राष्ट्रवादी विचारधारा इन दशकों में भारत के बौद्धिक प्रतिष्ठान में वंचित, शोषित, दलित और दमित रही है।

 इस विचारधारा को आज का बौद्धिक ‘बुजरुआ’ स्थान नहीं देना चाहता इसलिए लांक्षित कर रहा है।

 मैं मानता हूं कि यह साहित्य में सर्वहारा के अधिकार की लड़ाई है जिसे स्वस्थ साहित्यिक प्रतिस्पर्धा के धरातल पर न लड़कर छद्म राजनीति के अखाड़े की एक दूषित वातावरण में लड़ने का प्रयास किया जा रहा है।

भारत में ज्ञान के नैसर्गिक प्रवाह और घनघोर विरोधी विचारों के भी गुणों के सम्मान की सनातन परंपरा कोई बाधित नहीं कर सकता।

 जहां चर्वाक को भी एक आचार्य माना गया, दानवता के प्रतीक रावण को भी भगवान शंकर की सर्वश्रेष्ठ स्तुति लिखने के लिए स्तुत्य माना जाता है।

 यही परंपरा हमारी थाती है और मार्गदर्शक है।

 कीर्तिमान, मेधावी, प्रतिभा संपन्न प्रज्ञापुत्रों को अपनी क्षमता और प्रतिभा को सभी के कल्याण को लिए कैसे प्रयोग करना चाहिए, यह तुलसी ने बताया है- ‘कीरति, भनति, भूति भलि सोई, सुरसरि सम कह सब हित होई।

’ अर्थात आपकी कीर्ति, बुद्धि, विभूति और प्रतिभा तभी भली है जब वह सुरसरि गंगा के समान सभी का हित करती हुई सहज प्रवाहित होती रहे।

सौजन्य :- दैनिक जागरण , 24.10.2015, डॉ. सुधांशु त्रिवेदी (भाजपा के राष्ट्रीय प्रवक्ता हैं)।

