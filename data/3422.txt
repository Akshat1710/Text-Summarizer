जंक फूड का जाल (नवभारत टाइम्स)।

इस वक्त दुनिया में सबसे बड़ी महामारी न तो इबोला का वायरस फैला रहा है और न ही HIV पॉज़िटिव।

 दुनिया भर में सबसे ज्यादा लोग जंक फूड की वजह से बीमार हो रहे हैं।

 इस महामारी का नाम मोटापा है।

 स्थिति तब और भी ज्यादा गंभीर हो जाती है, जब हमें पता चलता है कि इनमें चौथाई तो बच्चे हैं।

 दिल्ली के स्कूली बच्चों के भोजन में 70 प्रतिशत जंक फूड है।

 38 से 66 प्रतिशत भारतीय महिलाएं, जो खास तरह के ओवरियन सिंड्रोम से ग्रसित हैं, ओवरवेट हैं।

, भारत में सबसे बड़ा जंक फूड समोसा है जो गली-कूचे से लेकर बड़ी-बड़ी दुकानों में मिलता है।

 सरकार का प्लान चिप्स और समोसे पर जंक फूड की लेबलिंग करने का है।

 भारतीय खाद्य सुरक्षा एवं मानक प्राधिकरण (FSSAI) ऐसे हर खाद्य पदार्थ को जंक फूड का लेबल देगा जिसमें मानक से ज्यादा नमक, शक्कर या चर्बी होती है।

 इसके अलावा स्वास्थ्यवर्धक खाद्य पदार्थों से इनकी पहचान अलग की जाएगी।

 प्राधिकरण की यह अच्छी पहल है।

 चिप्स अमूमन पैकेटबंद ही मिलता है, तो इसपर लेबलिंग आसान होगी।

 असल समस्या समोसे के ही साथ होनी है क्योंकि इसका बाजार बिलकुल भी व्यवस्थित नहीं है।

, समोसे से इतर किसी चीज के लिए भारतीय समाज खुद को कितना तैयार कर पाया है, यह भी सोचने वाली बात है।

 पिज्जा बर्गर से तो लोगों को डरा सकते हैं, समोसे से कैसे डराएंगे।

 कुछ लोगों का मानना है कि फैट टैक्स के साथ मोटापे का सामना किया जा सकता है, लेकिन टैक्स तो सिगरेट पर भी लगा हुआ है।

 ऐसे में डर है कि कहीं समोसा खाने वालों से ज्यादा समोसा बेचने वालों की हालत न खराब हो जाए।

 दरअसल इसके लिए सरकार को एक समग्र खा‌द्य नीति बनाने की जरूरत है।

 इसका मतलब यह नहीं कि प्राधिकरण का यह कदम बेकार है।

 प्राधिकरण का यह कदम उस समग्र खा‌द्य नीति की तरफ बढ़ाया हुआ पहला कदम भी हो सकता है।

 ऐसी नीति, जिसमें स्वस्थ भोजन की आदत बनने के साथ ही समोसे का स्वास्थ्यवर्धक विकल्प हो।

 इसके अलावा समोसा बेचने वाले असंगठित क्षेत्र के दुकानदारों को कैसे नुकसान न पहुंचे, इसका इलाज हो।

 स्कूलों में बच्चों तक स्वास्थ्यवर्धक भोजन ही पहुंचे, इसका स्थायी इंतजाम हो।

, सौजन्य- नवभारत टाइम्स।

