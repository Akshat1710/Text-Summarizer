पेरिस से उम्मीद (बिजनेस स्टेंडर्ड )।

विश्व मौसम विज्ञान संगठन ने खुलासा किया है कि वातावरण में ग्रीनहाउस गैसों का घनत्व वर्ष 2014 में लगातार 30वें वर्ष रिकॉर्ड स्तर पर पहुंच गया।

 यह एक बार दिखाता है कि जलवायु परिवर्तन को रोकने के वैश्विक प्रयास किस कदर निष्प्रभावी साबित हो रहे हैं।

 लेकिन अधिक चिंतित करने वाली बात यह है कि अगले 20 से 30 सालों के दौरान जलवायु परिवर्तन कम करने के लिए विभिन्न देशों ने जो कार्य योजना प्रस्तुत की है वह भी वैश्विक तापमान में बढ़ोतरी को अंतरराष्ट्रीय रूप से स्वीकार्य 2 डिग्री सेल्सियस की वार्षिक वृद्घि तक सीमित रखने में नाकाम प्रतीत होती है।

 पेरिस में आगामी 30 नवंबर से 11 दिसंबर के बीच आयोजित होने जा रहे जलवायु सम्मेलन से पहले दुनिया के 160 देशों ने ऐच्छिक राष्ट्रीय प्रतिबद्घता सहयोग (आईएनडीसी) जताया है, उससे यह बात एकदम स्पष्टï होती है।

 अगर विभिन्न देश अपने वादे पर कायम रहे तो भी इस सदी के अंत तक वैश्विक तापमान में होने वाली औसत बढ़ोतरी 2.7 डिग्री सेल्सियस और 4 डिग्री सेल्सियस के बीच रहेगी।

 ताजातरीन वैज्ञानिक अध्ययनों से आए प्रमाण यह बताते हैं कि तापमान में 2 डिग्री सेल्सियस की बढ़ोतरी होने भर से धरती का इतना हिस्सा डूब जाएगा जिसमें फिलहाल 28 करोड़ लोग रहते हैं।

 अगर यह बढ़ोतरी 4 डिग्री सेल्सियस होती है तो 60 करोड़ लोग उसकी जद में आ जाएंगे।

 इसमें दक्षिण एशिया के घनी आबादी वाले इलाके शामिल हैं।

 आश्चर्य नहीं कि छोटे द्वीप राष्टï्रों समेत अनेक देश चाहते हैं कि वैश्विक तापमान में सालाना वृद्घि की सीमा को 1.5 डिग्री सेल्सियस तक रखा जाए।

, इन आशंकाओं को देखते हुए निश्चित तौर पर उन औद्योगिक देशों की आलोचना की जानी चाहिए जिन्होंने वैश्विक तापवृद्घि को रोकने के लिए और कुछ भी करने से इनकार किया है।

 उनमें से बहुत कम देश ऐसे हैं जिन्होंने अपने आईएनडीसी में सार्थक लक्ष्य तय किए हों।

 आश्चर्यजनक बात है कि वे देश वर्ष 2009 में कोपेनहेगन में आयोजित जलवायु सम्मेलन में बनाए गए ग्रीन फंड में सहयोग करने से भी कतरा रहे हैं।

 इस फंड में वर्ष 2020 तक 100 अरब डॉलर की राशि जुटाने का प्रयास था लेकिन अब तक इसमें वादे की 10.2 अरब डॉलर की राशि की तुलना में बमुश्किल 5.83 अरब डॉलर की राशि ही आ सकी है।

 अमेरिका पहले ही दिसंबर तक 3 अरब डॉलर की तय राशि देने में असमर्थता जता चुका है।

 यूरोपीय संघ की भी यही कहानी है।

 कॉर्बन कारोबार से धन जुटाने की योजना विफल हो चुकी है।

 फिलहाल शायद ही ऐसी कोई सार्थक व्यवस्था है जिसकी मदद लेकर विकासशील देश वैश्विक जलवायु परिवर्तन से निपटने में कोई भूमिका निभा सकते हैं।

, बहरहाल, अभी यह संभव है कि पेरिस में 190 से अधिक देशों के नेता किसी समझौते पर पहुंचें।

 लेकिन इस बात की संभावना कम ही है कि यह समझौता परिपूर्णता लिए होगा।

 जरूरी नहीं है कि यह बाध्यकारी भी हो।

 अधिकांश देश अपने यहां आईएनडीसी के बाहरी पर्यवेक्षण अथवा निगरानी के खिलाफ हैं।

 मौजूदा अमेरिकी सरकार एक ऐसे समझौते को तवज्जो देती है जिसे कार्यकारी आदेश के जरिये लागू किया जा सके, क्योंकि सीनेट के समक्ष उन्हें भरोसा नहीं है।

 निष्पक्षता और समता जैसे कुछ मुद्दे अभी भी संतोषजनक हल की राह देख रहे हैं।

 इसके लिए विकसित देशों को अपनी ऐतिहासिक जिम्मेदारी स्वीकार करनी होगी और ग्रीनहाउस गैसों के उत्सर्जन में उसी अनुपात में कटौती करनी होगी।

 जो भी हो पेरिस में अगर कोई सकारात्मक नतीजा निकला तो वह एक उपलब्घि होगा।

 भले ही वह सन 1992 के रियो डी जनेरियो और 1997 के क्योटो सम्मेलन की तुलना में कमजोर हो।

 अहम बात यह है कि इसका हश्र पिछले समझौतों जैसा नहीं होना चाहिए।

 वे समझौते उल्लिखित लक्ष्य हासिल करने में नाकाम रहे थे।

,  ।

सौजन्य :-बिजनेस स्टेंडर्ड , 24.11.2015,।

