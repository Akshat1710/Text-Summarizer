मन की थकान (हिनद्स्तान)।

कुछ दिनों से एक बदलाव महसूस कर रहे हैं वह।

 पहले तो घर लौटते हुए थके-थके से लगते थे।

 अब तो ऑफिस आते-आते थकान दिखने लगती है।

 सुबह-सुबह ही जैसे शाम हो गई हो।

 ‘काम जब हमारे मन मुताबिक नहीं होता, तो हम थका हुआ महसूस करते हैं।

’ यह मानना है डॉ. मारियाना बोकारोवा का।

 वह चर्चित साइकोलॉजिस्ट हैं और टोरंटो यूनिवर्सिटी से जुड़ी हैं।

 उनकी मशहूर किताब है रोमैंटिकली अटैच्ड।

, हम अक्सर महसूस करते हैं कि जब अपने मन का काम कर रहे होते हैं, तो थकान नहीं होती।

 या होती भी है, तो शरीर की अपनी सीमा की वजह से।

 शरीर जब दिक्कत देता है, तो बात अलग है।

 लेकिन कभी-कभी शरीर में कोई दिक्कत नहीं होती, हमें तब भी थका-थका सा लगता है।

 हमारा मन जरा सा बिगड़ता है और फिर हम पर थकान हावी होने लगती है।

 हमारे कंधे झुकने लगते हैं।

 चेहरा बुझने सा लगता है।

 अपने मन का काम मिल पाना आसान नहीं होता।

 लेकिन नामुमकिन भी नहीं होता।

, जिंदगी में थोड़ा-बहुत समझौता तो समझ में आता है।

 लेकिन अपने स्वभाव से बिल्कुल अलग नहीं जाना चाहिए।

 हमें अपने लिए काम ऐसा ढूंढ़ना चाहिए, जो हमारे स्वभाव के आस-पास हो।

 हम जब ऐसा करते हैं, तो फिर मन उखड़ता नहीं है।

 मन के मुताबिक जब चीजें चल रही होती हैं, तो वह खुश होता है।

 वही खुशी हमें भी खुश रखती है।

 उस मन के साथ जब हम काम करते हैं, तो ज्यादा काम करने पर भी थकान महसूस नहीं होती।

 शरीर भले ही थकान दिखाए, लेकिन मन की थकान नहीं दिखती।

 यह देखना जरूरी होता है कि मन उखड़ कहां रहा है।

 उसे पटरी पर लाने की कोशिश जरूर करनी चाहिए।

 राजीव कटारा, सौजन्य- हिन्दुस्तान।

