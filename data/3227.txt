खुलासे पर देश की नजर (राष्ट्रीय  सहारा )।

सुभाष चंद्र बोस का नाम आते ही हमारी आंखों के सामने एक ऐसे महानायक की तस्वीर सामने आने लगती है, जिन्होंने न केवल अपने देश में रहकर बल्कि विदेश जाकर भी अंग्रेजों को ललकारा।

 यह उनका संघर्ष ही था कि उन्होंने जापान में ‘‘आजाद हिंद फौज’ बनाकर अंडबान-निकोबार द्वीप समूह अंग्रेजों से छीन लिए।

 इसे देश का दुर्भाग्य ही कहा जाएगा कि आजादी में महत्त्वपूर्ण भूमिका निभाने वाले इस महान स्वतंत्रता सेनानी के अंत की गाथा आज भी रहस्यमय पहेली बनी हुई है।

 यह लोगों की बढ़ती जिज्ञासा का प्रबल जनदबाव ही है जिसके चलते पहले पश्चिमी बंगाल सरकार और अब मोदी सरकार उनकी मौत की वजहों से जुड़ी फाइलों को आज उनके जन्म दिवस पर सार्वजनिक करने जा रही है।

, इन फाइलों के सार्वजनिक होने से सुभाष चंद्र बोस की मौत से जुड़ी रहस्यमय पहेली पर पूर्ण विराम लगे या न लगे, उनके बहाने स्वाधीनता संग्राम का पूरा इतिहास खंगाला जाएगा।

 वह बात दूसरी है कि पश्चिमी बंगाल के साथ केंद्र सरकार भी इस मामले में वोट बैंक की राजनीति कर जाए।

18 अगस्त 1945 को विमान से मंचूरिया जाते समय लापता हुए नेताजी का पता लगाने के लिए देश में तीन आयोग गठित हुए पर इसके सार्थक परिणाम सामने नहीं आए।

 सरकार ने आयोग गठित तो किए पर जांच व उसके निष्कर्षो को गंभीरता से नहीं लिया।

 इस मामले में 1956 और 1977 में दो आयोग गठित किए गए।

 आयोगों ने जांच में नेताजी के विमान दुर्घटना में शहीद होने की बात कही पर तत्कालीन ताइवान सरकार ने इसे नहीं माना।

, 1999 में मनोज कुमार मुखर्जी के नेतृत्व में तीसरा आयोग बना।

 लंबी जांच के बाद 2005 में ताइवान ने आयोग को बताया कि 1945 में वहां पर कोई विमान दुर्घटनाग्रस्त नहीं हुआ था।

 केंद्र सरकार को पेश की गई आयोग की रिपोर्ट में विमान के दुर्घटनाग्रस्त होने का कोई सबूत न होने की बात कही गई।

 पर तत्कालीन केंद्र सरकार ने इस रिपोर्ट को अस्वीकार कर दिया।

 ऐसे में प्रश्न उठता है कि जब सरकारें आयोग की रिपोर्ट पर विास ही नहीं करतीं तो उसके गठन का औचित्य क्या है या फिर मामला कुछ और तो नहीं।

 वैसे भी 2005 में कांग्रेस की अगुआई में चल रही यूपीए सरकार थी और नेताजी को लेकर कांग्रेस पर तरह-तरह के आरोप लगते रहे हैं।

 ऐसे में प्रश्न यह भी उठता है कि देश में कांग्रेस के अलावा समाजवादियों व संघियों की भी सरकारें भी रही हैं, उन्होंने बोस के मामले में क्या किया।

बोस के मामले में प्रधानमंत्री पंडित जवाहरलाल नेहरू की भूमिका को संदेह से देखा जाता रहा है।

, गत दिनों उनके स्टोनोग्राफर श्याम लाल जैन की शाहनवाज समिति के सामने गवाही की बात सामने आई थी।

 उनके अनुसार 1946 में पंडित नेहरू ने उन्हें तत्काल अपने घर बुलाया और उनसे ब्रिटिश प्रधानमंत्री एटली के लिए एक पत्र डिक्टेट कराया, जिसमें नेहरू ने रूस के शासक स्टालिन के संदेश का हवाला देते हुए सुभाष चंद्र बोस के जीवित होने और उनके कब्जे में होने की बात कही गई थी।

 ऐसे में सरकारों की नीयत इसलिए भी संदेह के घेरे में आती है क्योंकि नेताजी की मौत को रहस्य ही बनाकर क्यों रखा ।

 पंडित नेहरू के स्टोनोग्राफर की गवाही से तो ऐसा ही लगता है कि पंडित नेहरू व स्टालिन के बीच ऐसा कुछ था, जिसे सार्वजनिक करने पर रूस व हमारे देश के संबंधों पर असर पड़ सकता है या फिर मामला कुछ और है।

 वैसे भी सुभाष चंद्र बोस व जर्मनी के तानाशाह एडोल्फ हिटलर के संबंधों को लेकर स्टालिन बेहद नाराज थे।

, नेताजी के अंगरक्षक रहे जगराम यादव के अनुसार सुभाष चंद्र बोस की हत्या की गई थी।

 उनका कहना है कि द्वितीय विश्व युद्ध में जापान की हार के बाद जब वे शरण लेने साइबेरिया पहुंचे तो एक बड़ी साजिश के शिकार हो गए।

 इसके पीछे उनका तर्क है कि 1949 में एक चीनी दूत चीन स्थित भारतीय दूतावास पहुंचा और नेताजी के रूस में होने की बात कही।

 वहां पर सैन्य अधिकारी ब्रिगेडियर ठक्कर उस दूत से मिले और नेताजी के जिंदा होने की सूचना तत्कालीन प्रधानमंत्री पंडित जवाहरलाल नेहरू को दी।

 नेहरू ने ठक्कर को यह कहते हुए कि वह उस पद के योग्य नहीं हैं, अगली उड़ान से भारत बुला लिया।

 भाजपा नेता बाल सुब्रह्मण्यम स्वामी भी नेताजी की रूस में हत्या होने का दावा कर रहे हैं।

 उनके अनुसार जब वह रूस में शरण मांगने गए तो वहां के तानाशाह स्टालिन ने उन्हें कैद कर लिया और ‘‘वार क्रिमिनल रूस में है’ कहते हुए यह सूचना नेहरू को दी।

 वह पंडित नेहरू की सहमति के बाद रूस में सुभाषबोस की हत्या की बात कर रहे हैं।

नेताजी से जुड़ी फाइलों के सार्वजनिक करने की उनके लापता होने के समय से ही उठती रही हैं।

, ऐसे में पश्चिमी बंगाल में चुनाव करीब आते देख मुख्यमंत्री ममता बनर्जी ने नेताजी के नाम को कैश कराने के मकसद से गत दिनों नेताजी से जुड़ीं 64 फाइलें सार्वजनिक की, जिनमें 2013 से शुरू हुआ डिजिटलाइजेशन का काम बताया गया है।

 साथ ही, उन्होंने ‘‘नेताजी से जुड़े 1938-1947’ के बीच के कैबिनेट के दस्तावेज भी सार्वजनिक किए हैं।

 ये दस्तावेज आजादी व अंग्रेज सरकार के लिए गोपनीय बताए जा रहे हैं।

 ममता बनर्जी ने कैबिनेट की 401 बैठकों के दस्तावेज की सूचनाओं वाली एक सीडी भी जारी की है, जिसमें ‘‘भारत छोड़ो आंदोलन’, बंगाल का अकाल और बंगाल विभाजन जैसी घटनाएं बताई जा रही हैं।

 भले ही अब मोदी सरकार नेताजी से जुड़ी फाइलें सार्वजनिक करने की बात कर नेताजी के प्रति आस्था दिखा रही हो पर ममता बनर्जी ने फाइलों को पहले ही सार्वजनिक कर केंद्र सरकार को बैकफुट पर ला दिया।

, ऐसा कर उसने मोदी को नेताजी की फाइलों को सार्वजनिक करने पर मजबूर कर दिया।

रूस दौरे पर जाने से पहले नेताजी के परिजनों ने भले ही प्रधानमंत्री नरेन्द्र मोदी से उनकी मौत से जुड़ी फाइलों के बारे में र्चचा करने का आग्रह किया हो पर प्रधानमंत्री इस मामले में अभी तक चुप्पी साधे बैठे थे।

ैअब उनकी योजना कल नेताजी की जयंती पर उनकी फाइलें सावर्जनिक करने की है।

 अगर सब कुछ उसी रूप में बाहर आया, जैसे कि कयास लगाये जाते हैं या जिसको जनता सच मानती है तो मोदी का फैसला देशमें नेहरू बनाम बोस पर बड़ी बहस को जन्म देगा।

 संभव है कि नये तयों के आलोक में यह बहस कांग्रेस के लिए असुविधाजनक परिस्थितियां पैदा कर दे।

 हालांकि अब ऐसे हालात की उम्मीद नहीं है कि कांग्रेस में एक विभाजन हो जाए।

 पर खुलासों से आसन्न चुनावी राज्य बंगाल में कांग्रेस की परेशानी बढ़ जाएगी।

 वहीं मोदी को कृतज्ञता का साधुवाद मत मिलेगा।

 इस लिहाज से भी नेताजी की फाइलों ने औत्सुक्य को बढ़ा दिया है।

,  ।

सौजन्य :-राष्ट्रीय सहारा ,23.01.2016,चरण सिंह राजपूत।

