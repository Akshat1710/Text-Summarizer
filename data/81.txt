ग्रामीण भारत और नोटबंदी का असर (बिजनेस स्टैंडर्ड)।

 =": #0000;"देश के ग्रामीण अंचल के लिए नकदी रहित यानी कैशलेस अर्थव्यवस्था अभी भी दूर की कौड़ी है।

 क्यों है ऐसा, इस बारे में विस्तार से जानकारी दे रहे हैं चक्रधर बुद्घ और राजेंद्रन नारायणन, देश में उच्च मूल्य वर्ग की नकदी बंद हुए एक माह से अधिक वक्त बीत चुका है।

 बीते महीने के दौरान इस कदम के आर्थिक पहलुओं, लाभ-हानि पर विचार करते हुए काफी कुछ लिखा, बोला और प्रसारित किया गया।

 इस बात को लेकर बहुत अधिक चर्चा हुई कि यह विचार अच्छा था या इसका कार्यान्वयन खराब था, परंतु ग्रामीण जीवन पर इसके प्रभाव का आकलन करने पर बहुत अधिक ध्यान नहीं दिया गया।

 किसी भी वित्तीय हस्तक्षेप के ग्रामीण इलाके पर पडऩे वाले प्रभाव का आकलन अगर शहरी और उच्च मध्यवर्ग के बैंकिंग संबंधी अनुभवों के आधार पर किया जाए तो यह पूरी तरह गलत है।

, हालांकि गांवों में 500 और 1000 की नोटों की तादाद शहरों की तुलना में कम थी लेकिन सामाजिक सुरक्षा पेंशन, मनरेगा आदि का भुगतान इन्हीं नोटों में होने के कारण आंकड़ा बढ़ गया था।

 उदाहरण के लिए छत्तीसगढ़ में मनरेगा के एक सप्ताह के काम का भुगतान 1002 रुपये होता है।

 ग्रामीण इलाकों की बड़ी आबादी के लिए आज भी बैंक जाना टेढी खीर है।

 बैंक औसतन किसी गांव से कुछ किलोमीटर की दूरी पर ही होते हैं।

 ऐसे में बैंक जाने और घंटों वहां कतार में खड़े रहने की लागत करीब 50 रुपये रोजाना पड़ जाती है।

 इससे मेहनताने का नुकसान होता है।

, यह बात भी कोई पक्की नहीं है कि वे एक बार बैंक जाकर अपने पुराने नोट बदलने में कामयाब रहे ही होंगे।

 एक मोटे अनुमान के मुताबिक एक ग्रामीण श्रमिक बैंक के चक्कर में करीब 200 रुपये रोजाना का नुकसान उठाता है।

 ग्रामीण इलाकों के बैंकों में कर्मचारियों की भी जबरदस्त कमी है।

 इसके चलते बैंक कर्मचारियों का लोगों के साथ व्यवहार भी खासा रुखा रहता है।

 इसमें नया कुछ नहीं है लेकिन विमुद्रीकरण के दौरान यह काफी बढ़ गया है।

 खबरें तो ये भी हैं कि कई स्थानीय एजेंसियां उभर आईं जो लोगों की पुरानी नकदी बदलवाने के बदले कमीशन ले रही हैं।

, दूसरी बात यह है कि मुद्रा बदलने के लिए जो प्रक्रिया अपनाई जानी है उसे लेकर समुचित जानकारी हर जगह नहीं पहुंच पाई।

 सूचना का अधिकार अधिनियम की धारा 4 (1) (स) और 4 (1) (द) कहती है कि सरकार को अहम नीतियां बनाते वक्त उस संबंध में सभी तथ्यों को समुचित प्रकाशित करना चाहिए और लोगों को प्रभावित करने वाले अपने कदमों के संबंध में पूरी जानकारी देनी चाहिए।

 लेकिन देश के ग्रामीण इलाकों में विमुद्रीकरण को लेकर आरबीआई के दिशानिर्देश सही ढंग से नहीं पहुंच सके।

, इतना ही नहीं इनमें लगातार बदलाव होता रहा और ग्रामीण बैंकों के अधिकारियों ने भी सूचना को दबाने में अपनी ताकत का प्रयोग किया।

 ग्रामीण बैंकों और डाक घरों को शहरों की तुलना में कम धन भी जारी किया गया।

 यहां तक कि जब आरबीआई ने अपने दिशानिर्देश में कहा कि 10,000 रुपये तक की राशि निकाली जा सकती है, तब भी कई जगह ग्रामीण बैंकों ने 2000 रुपये देना ही जारी रखा।

 कई ऐसे मामले भी हैं जहां असंगठित क्षेत्रों के मजदूरों को जबरदस्ती 500 और 1000 रुपये का भुगतान किया गया।

 उनसे कहा गया कि अगर उनको काम करना है तो इसी मुद्रा में भुगतान लेना होगा।

, तीसरी बात, पुराने नोटों को बदलने की कवायद ने अन्य बैंकिंग कामकाज को बुरी तरह प्रभावित किया।

 सारा ध्यान पुरानी नोटों को बदलने पर केंद्रित हो गया।

 छोटे और सीमांत किसान जो बैंकों से कर्ज लेते थे उन पर बुरा असर पडऩे लगा क्योंकि बैंकों में दूसरे कामकाज ठप हो गए।

 ऐसी परिस्थितियां इन किसानों को हमेशा के लिए खेती से दूर कर सकती हैं क्योंकि ऋण का नवीनीकरण न होने से उनको दिक्कत हो रही है।

 सरकारी दिशानिर्देश कहते हैं कि जिन लोगों के पास बैंक खाते नहीं हैं और वे धनराशि जमा करना चाहते हैं तो वे नए खाते खोल सकते हैं।

 लेकिन ग्रामीण बैंकों में मौजूदा स्थिति में तो यह असंभव नजर आता है।

, चौथी बात, मनरेगा के तहत मिलने वाले भुगतान में देश भर में देरी हो रही है।

 डाकघर नोट बदलने में लगे रहे हैं।

 बाद में यह भुगतान हो जाएगा लेकिन यह देरी श्रमिकों को बहुत भारी पड़ रही है।

 इस देरी का कोई हर्जाना भी नहीं मिलेगा।

 पांचवी बात, प्रवासी श्रमिक अपने घरों से दूर होने के कारण सबसे अधिक परेशान हैं।

 ऐसे श्रमिक अपने राशन कार्ड, आधार कार्ड और दस्तावेजों को बहुत अहम मानते हैं और शायद ही उनको साथ लेकर घूमते हों क्योंकि खो जाने का खतरा रहता है।

 लेकिन आरबीआई के दिशानिर्देशों के मुताबिक इन दस्तावेज के बगैर मुद्रा बदलना संभव ही नहीं था।

, गांवों में कई घरेलू महिलाएं आपातकालीन परिस्थितियों के लिए पैसे बचाकर रखती हैं।

 इस पैसे के बारे में उनके पतियों को भी जानकारी नहीं होती।

 ऐसी तमाम रकम 500 और 1000 के नोट में है।

 खबरें आ रही हैं कि अब यह सच उजागर होने से पति पत्नी के बीच तनाव तक होने लगा है।

 पतियों को लग रहा है कि उनकी पत्नी ने पैसे क्यों छिपाएï।

ग्रामीण इलाकों की कई असंगठित आर्थिक गतिविधियां भी प्रभावित हो रही हैं।

 उदाहरण के लिए आंध्र प्रदेश के ग्रामीण इलाके में महिलाएं घरेलू खर्च से बचे पैसे की मदद से बच्चों के पोषण के लिए दाल आदि खरीदने का काम करती हैं।

 ये गतिविधियां अब मुश्किल में आ जाएंगी।

, ऐसे भी मामले हैं जहां परिवारों ने शादी ब्याह के लिए मित्रों या परिजनों से रकम उधार ली।

 गांवों में हमेशा शादी के कार्ड नहीं छपते।

 इसलिए शहरों में शादी के लिए जो रियायत दी गई, वह गांवों में लागू नहीं होती।

 कई इलाकों में शादी-विवाह की गतिविधियां प्रभावित हुई हैं।

 ग्रामीण भारत में लेनदेन का सबसे प्रमुख जरिया नकदी ही है।

 सरकार ने अचानक नोटबंदी का ध्येय कालेधन से बदलकर नकदी रहित अर्थव्यवस्था का निर्माण कर दिया।

 मौजूदा हालात में देश में नकदीरहित अर्थव्यवस्था की बात दिवास्वप्न है।

 ऐसा कदम उठाने के पहले कम से कम ग्रामीण इलाकों को अवसर दिया जाना चाहिए था जहां देश की अधिसंख्य आबादी रहती है।

, (चक्रधर बौद्घ आंध्र प्रदेश में मनरेगा, जनजातीय अधिकार, सूचना के अधिकार, युवा रोजगार और शिक्षा के क्षेत्र में काम करते हैं जबकि राजेंद्रन नारायणन अशोक विश्वविद्यालय में अध्यापन करते हैं।

 लेख में प्रस्तुत विचार निजी हैं।

)।

सौजन्य – बिजनेस स्टैंडर्ड।

