ऑड-इवन फार्मूला कितना कारगर (राष्ट्रीय सहारा)।

दिल्ली सरकार राजधानी में खतरनाक स्तर पर पहुंच चूके प्रदूषण का हवाला देते हुए ऑड-इवन फार्मूला लागू करने जा रही है।

 मुख्यमंत्री अरविंद केजरीवाल ने इसकी औपचारिक घोषणा भी कर दी है।

 यानी अब एक जनवरी से 15 जनवरी तक सम तारीखों पर वे ही कारें चलेंगी, जिनके नंबर का आखिरी अंक सम है और विषम तारीखों पर वे कारें चल पाएंगी, जिनके नंबर का आखिरी अंक विषम है।

 हालांकि महिला चालकों, दोपहिया चालकों, आपात वाहनों व वीआईपी वाहनों सहित वाहनों की 25 श्रेणियों को छूट सम-विषम फार्मूले से प्रदान की गई है।

 सरकार का कहना है कि यह योजना का शुरुआती प्रयोग है, सफल रहा तो इसका आगे का भविष्य तय होगा।

 इसके लिए दिल्ली मोटर वाहन नियम में बदलाव भी किए जाएंगे।

 इतना ही नहीं नियम का उल्लघन करने वालों को दो हजार रु पए या इससे भी ज्यादा का जुर्माना भरना पड़ सकता है।

, नई व्यवस्था लागू करने की जिम्मेदारी ट्रैफिक पुलिस की होगी, लेकिन ऐसे में अहम सवाल यह है कि फैसले को आखिर अमलीजामा पहनाया कैसे जाएगा।

 इस मामले को लेकर जनता के मन में भी कई तरह की आशंकाएं हैं।

 उसे लगता है कि इससे राजधानी में यातायात और कष्टप्रद हो सकता है।

 हालांकि दिल्ली सरकार ने यह कहते हुए राहत पहुंचाने की कोशिश की है कि ऑड-इवन फॉर्मूला लागू होते ही सरकार दिल्ली में छह हजार अतिरिक्त बसें चलाएगी, ऑटो रिक्शा की उपलब्धता बढ़ाई जाएगी और मेट्रो से सर्वाधिक क्षमता के साथ सेवाएं देने का अनुरोध किया जाएगा।

 खैर, दिल्ली सरकार का यह फैसला सफल होगा-यह तो आने वाले समय पर छोड़ना देना चाहिए, लेकिन सचमुच व्यावहारिक रूप से देशा जाए तो सिर्फ इस एक कदम से दिल्ली में प्रदूषण के स्तर पर कोई खास फर्क नहीं पड़ने वाला है।

, बता दें कि कारों की भागीदारी दिल्ली के प्रदूषण में लगभग 22 प्रतिशत है, इसलिए आधी कारें सड़क पर नहीं भी हुई, तो प्रदूषण बहुत नहीं घटेगा।

 क्योंकि यह योजना सिर्फ दिल्ली में है और राष्ट्रीय राजधानी क्षेत्र के अन्य उपनगरों में बदस्तूर कारें चलती रहेंगी।

 कुछ भी हो सम-विषम फॉर्मूला आपातकालीन योजना ही है, यह दीर्घकालीन समाधान नहीं है।

 दीर्घकालीन तभी निकलेगा, जब हरियाणा और उत्तर प्रदेश की सरकारें भी इसमें शामिल होंगी और समूचे एनसीआर में औद्योगिक प्रदूषण पर सख्ती से रोक लगेगी।

 उधर, राष्ट्रीय हरित न्यायाधिकरण का मानना है कि ऑड- इवन फॉर्मूले से दिल्ली में प्रदूषण का स्तर घटाने में कोई मदद नहीं मिलेगी।

 सरकार यदि इस नियम को स्थायी रूप से भविष्य में लागू करती है तो लोग दो गाड़ियां खरीदना शुरू कर देंगे।

 यानी बात घूम फिरकर वहीं पहुंच जाएगी।

 दूसरी ओर, पर्यावरण विशेषज्ञों का कहना है कि धूल, ट्रक और दोपहिया वाहन दिल्ली की हवा को कार की तुलना में ज्यादा नुकसान पहुंचा रहे हैं।

, हवा में मौजूद प्रदूषक कणों में सबसे ज्यादा योगदान सड़क पर उड़ने वाली धूल का है, जबकि गाड़ियों से होने वाले प्रदूषण में ट्रक की हिस्सेदारी सबसे ज्यादा है।

 दिल्ली में 60 प्रतिशत प्रदूषण विद्युत संयंत्र, खाना बनाने और बाकी कारणों से होता है, जबकि गाड़ियों से निकलने वाले धुएं के कारण केवल 40 प्रतिशत प्रदूषण होता है।

 सरकार और न्यायालय के फैसलों के विपरीत वाहन निर्माता कंपनियों के संगठन सियाम ने अपनी अलग राय दी है।

 उसका कहना है कि दिल्ली में कारों के चलाने पर आंशिक प्रतिबंध और डीजल वाहनों पर रोक से राजधानी में प्रदूषण का स्तर कम नहीं होगा।

 यह अवैज्ञानिक सोच है।

 संगठन का कहना है कि दिल्ली में बढ़ते प्रदूषण के लिए हमेशा कारों को दोषी ठहराया जाता है क्योंकि ऐसा करना आसान है, लेकिन सच्चाई यह है कि हम भारत स्टेज (बीएस)-4 तक आ गए और हर चरण में वाहनों के उत्सर्जन की गुणवत्ता में सुधार हुआ है, इसके बावजूद शहर का प्रदूषण स्तर लगभग वहीं है।

, सियाम ने इस संदर्भ में आईआईटी कानपुर के अध्ययन का हवाला देते हुए कहा है कि दिल्ली के कुल प्रदूषण में कारों का योगदान महज 2.5 प्रतिशत है और यदि आधी कारों को रोजाना सड़कों से हटा भी दिया जाता है तो इससे प्रदूषण में महज 1.25 प्रतिशत की कमी आएगी जो नगण्य है।

 इसकी बजाय उसने बीएस मानक लागू होने से पहले बने वाहनों को हटाने और ट्रकों एवं अन्य व्यावसायिक वाहनों के लिए बीएस-4 मानक लागू किए जाने की सालाह दी।

 हालांकि, दिल्ली में प्रदूषण के खतरनाक स्तर के लिए केवल वाहन ही जिम्मेदार नहीं हैं।

 इसके लिए पावर प्लांट से निकलने वाला धुआं, ईट भट्टों का धुआं, फैकटरियों से निकलने वाला धुआं और कूड़े को जलाने से उठने वाला धुआं भी उतना ही जिम्मेदार है।

 दिल्ली की आबोहवा में जितना जहर पुरानी गाड़ियां घोल रही हैं, उससे कहीं ज्यादा नई गाड़ियां यह काम कर रही हैं।

 एक रिपोर्ट के मुताबिक एक साल में 10 साल पुरानी गाड़ी जितना सड़क पर चलती है, उससे 9 गुना ज्यादा नई गाड़ी सड़क पर चलती है।

, ऐसे में जरूरत इस बात की भी है कि नई गाड़ियां रोजाना जो सड़कों पर उतर रही हैं, उन पर भी नियंतण्ररखा जाए।

 वहीं दूसरी तरफ शहर से हर रोज डीजल की 40 हजार से अधिक गाड़ियां दिल्ली उसके रास्ते शिमला, चंडीगढ़, पंचकूला, पानीपत आदि शहरों को जाती हैं।

 इसका प्रभाव औद्योगिक नगरी पर सीधा पड़ता।

 गौरतलब है कि दिल्ली में प्रदूषण के खतरनाक स्तर तक पहुंचने के बाद न्यायपालिका की बार-बार चेतावनी के बाद दिल्ली सरकार ने सड़कों पर वाहनों की संख्या को नियंत्रित करने का फैसला लिया।

 दिल्ली उच्च न्यायालय ने कहा था कि दिल्ली एक गैस चेंबर जैसा बन गया है।

 ऐसा नहीं है कि इस मामले में अदालत गंभीर नहीं है।

 दिल्ली हाई कोर्ट केंद्र और दिल्ली सरकार को कई बार फटकार लगा चूकी है।

 हालांकि अब सुप्रीम कोर्ट प्रदूषण के मामले में सक्रिय हो गया है।

 इस बीच बढ़ते प्रदूषण से चिंतित सुप्रीम कोर्ट ने भी दिल्ली-एनसीआर में 2000 सीसी से ज्यादा की नई डीजल कारों के रजिस्ट्रेशन पर रोक लगा दी है।

 इसके अलावा कमर्शियल गाड़ियों पर ग्रीन टैक्स भी दोगुना कर दिया गया है।

, बहरहाल, यह चिंता सिर्फ दिल्ली की ही नहीं है।

 चेन्नई, केदारनाथ, कश्मीर में आई आपदाओं से हमें सीखने की जरूरत है।

 यूरोप में सार्वजनिक परिवहन को बढ़ावा देने के लिए मुफ्त सेवाएं मुहैया कराई जा रही हैं।

 हैरत की बात ये है कि जब सरकार के पास सारे तय हैं तब भी बीते कुछ सालों में ऐसा कोई कदम नहीं उठाया गया।

 यह भी सत्य है कि दिल्ली में अकेले सरकार के भरोसे बढ़ते प्रदूषण पर काबू पाना कठिन है।

 इसके लिए लोगों को भी जागरूकता का परिचय देना होगा।

,  ।

सौजन्य :-राष्ट्रीय सहारा,3012.2015,रवि शंकर,  ।

