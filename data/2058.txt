असमंजस में माकपा (दैनिक जागरण)।

माकपा सांप्रदायिकता, साम्राज्यवाद और नव आर्थिक उदार नीति का विरोध करती रही है।

 इन सबका पुरजोर विरोध करना माकपा की नीतियों में शामिल है।

 अगर देखा जाए तो सांप्रदायिकता, साम्राज्यवाद और आर्थिक उदारीकरण का संकट आज पहले से कहीं ज्यादा बढ़ा है।

 लेकिन कम्युनिस्टों का विरोध सिर्फ बयान जारी कर देने और प्रचार-प्रसार के पंरपरागत माध्यमों के जरिए अपने विचार व्यक्त कर देने तक ही सीमित रह गया है।

 यह तो आज के मीडिया और समाचार माध्यम की उदारता है कि कम्युनिस्टों के राष्ट्रीय राजनीति में अलग-थलग पड़ जाने के बावजूद उनके विचारों को अभी भी महत्व देता है।

, जिस दिन दिल्ली में एक पूर्व सैनिक के आत्महत्या करने के बाद उसके परिजनों से मिलने गए राहुल गांधी को हिरासत में लिया गया उस दिन माकपा महासचिव सीताराम येचुरी कोलकाता में थे।

 वह कम्युनिस्ट नेता व राज्य विधानसभा के पूर्व अध्यक्ष हाशिम अब्दुल हलीम की स्मृति में आयोजित व्याख्यान समारोह में भाग लेने आए थे।

 लगभग तीन घंटे तक चले कार्यक्रम में आयोजकों ने बीच में येचुरी से किसी तरह का सवाल पूछने से संवाददाताओं को रोक दिया था जिसमें राष्ट्रीय टीवी चैनलों के रिपोर्टर भी शामिल थे।

 खैर कार्यक्रम खत्म होने के बाद येचुरी ने आडिटोरियम में बाकायदा संवाददाता सम्मेलन किया और राहुल गांधी को हिरासत में लेने से लेकर सीमा पार से आक्रमण व कश्मीर समस्या पर अपनी राय व्यक्त की।

, यहां इसका उल्लेख इसलिए करना पड़ रहा है कि पहले माकपा ज्वलंत मुद्दों पर अपना आंदोलन जनता के बीच ले जाती थी।

 आंदोलन में जनता को भागीदार बनाती थी।

 आंदोलन को मीडिया कवरेज दे या न दे उसे इसकी परवाह नहीं थी।

 इसलिए कि तब उसके आंदोलन को जनता का समर्थन मिलता था।

 लेकिन आज वह जनता से कटती जा रही है।

 मीडिया के कवरेज देने के बावजूद माकपा का आंदोलन जमीनी स्तर दिख नहीं दिख रहा है।

1गुरुवार को संपन्न हुई माकपा राज्य कमेटी की बैठक में भी येचुरी उपस्थित थे।

 बैठक में पार्टी इस निष्कर्ष पर पहुंची की राज्य में सांप्रदायिक शक्तियां सिर उठा रही हैं।

, इसके लिए ममता बनर्जी सरकार और सत्तारूढ़ दल तृणमूल कांग्रेस जिम्मेदार है।

 इसलिए कि प्रशासनिक स्तर पर सांप्रदायिक ताकतों को रोकने का कोई प्रयास नहीं किया जा रहा है।

 बैठक में व्यापक स्तर पर सांप्रदायिकता विरोधी मंच तैयार करने का निर्णय किया गया और देश की बेहाल आर्थिक स्थिति और सीमा पर बढ़ते तनाव पर चिंता व्यक्त की गई।

 लेकिन पार्टी इन सब ज्वलंत मुद्दों पर खुद सड़क पर उतरने को लेकर असमंजस में है।

 पार्टी जब यह मानती है कि राज्य में सांप्रदायिक गतिविधियां बढ़ने के लिए ममता बनर्जी की सरकार जिम्मेदार है तो उसके विरुद्ध राज्य स्तर से लेकर राष्ट्रीय स्तर पर अभियान चलाना चाहिए।

 आंदोलन से परे माकपा के सांप्रदायिकता विरोधी मंच की अवधारणा बेमानी है।

, (स्थानीय संपादकीय पश्चिम बंगाल)।

