कुशलता की ओर कदम  (दैनिक जागरण)।

आधुनिक भारत में अप्रेंटिसशिप यानी प्रशिक्षण की प्रणाली की शुरुआत बीसवीं सदी के मध्य में हुई।

 उस समय अर्थव्यवस्था अलग थी और काम एवं शिक्षा को लेकर उम्मीदें भी अलग तरह की थीं।

 अब समय आ गया है कि भारत की इस पुरानी पड़ चुकी शिक्षा प्रणाली को बदला जाए और इसका कायाकल्प किया जाए।

 2022 तक भारत की 60 करोड़ आबादी 15 से 59 आयु वर्ग के बीच होगी।

 कुशल मानव संसाधन एक देश के आर्थिक विकास में महत्वपूर्ण कारक है, जो सीधे देश के विकास से जुड़ा है।

 अकुशल मानवशक्ति देश की विकास प्रक्रिया में सकारात्मक योगदान नहीं दे पाती और देश की अर्थव्यवस्था पर बोझ साबित होती है।

 कंपनियों और उद्योगों में प्रशिक्षण हमारे मानवशक्ति को कुशल बनाने में महत्वपूर्ण भूमिका निभा सकता है।

 प्रशिक्षु अधिनियम की अवधारणा पहली बार साल 1961 में पेश की गई थी।

 उसका प्रारूप लाइसेंस-कोटा व्यवस्था के तहत मुख्य रूप से विनिर्माण क्षेत्र पर आधारित था।

 आजादी के शुरुआती दो दशकों में हमारे उद्योग में संभवत: उपयुक्त परिपक्वता का अभाव था और इसलिए प्रशिक्षु कोटा की अधिसूचना के लिए जरूरी नियम एवं सख्त नियंत्रण वाली प्रणाली की आवश्यकता थी।

, बहुत से व्यावसायिक एवं आइटीआई संस्थानों की शुरुआत के बाद भी वर्तमान में भारत में तीन लाख से कम प्रशिक्षणार्थी हैं।

 यह अनुपात जर्मनी, जापान और चीन की तुलना में बेहद कम है।

 भारतीय उद्योग जगत ने देश भर में परामर्श प्रक्रिया के बाद अप्रेंटिसशिप से जुड़ी समस्याओं को समझने का जिम्मा भारतीय उद्योग परिसंघ (सीआइआइ) को सौंपा है।

 यहां एक आम सहमति बनी है कि एक ऐसी प्रणाली प्रशिक्षणार्थियों की संख्या को बढ़ा सकती है जो अपनी निगरानी-नियमन स्वयं करने में सक्षम हो।

 नौकरी के दौरान प्रशिक्षण कार्यबल को फिर से प्रशिक्षित करने की समस्या का समाधान कर सकता है।

 अप्रेंटिसशिप कुशल भारत की कामयाबी का मुख्य मंत्र बन सकती है।

 नेशनल स्किल डेवलपमेंट एजेंसी और सीआइआइ के द्वारा लंबे समय से चल रही विचार विमर्श प्रक्रिया के परिणामस्वरूप हाल ही में संसद द्वारा पारित अप्रेंटिसशिप अधिनियम में संशोधन किया गया है।

 इसके तहत अप्रेंटिसशिप की पुरानी प्रणाली में बदलाव किया गया है।

 प्रशिक्षणार्थियों की अधिकतम संख्या कार्यबल की 10 फीसद होनी चाहिए ताकि कंपनियां सस्ते श्रम को रखने के लिए इन्हें बलि के बकरे के रूप में इस्तेमाल न कर सकें।

 सेवा क्षेत्र में प्रशिक्षण को अनिवार्य किया गया है।

 भारत में समुदाय, अभिभावक, अध्यापक और परामर्शदाता हमेशा से युवाओं को प्रशिक्षण के लिए हतोत्साहित करते हैं।

 हमारे देश में शिक्षा प्रणाली को लेकर कई रूढ़िवादी अवधारणाएं हैं, जिनके चलते प्रशिक्षण को लेकर लोगों की अवधारणा ज्यादा सकारात्मक नहीं है।

 अगर हम समय रहते इस स्थिति पर ध्यान नहीं देंगे तो आने वाले सालों में देश में कुशल कार्यबल की जरूरतों को पूरा नहीं कर सकेंगे।

 अब इस क्षेत्र में वजीफा को सीधे राज्य स्तर पर न्यूनतम मजदूरी से जोड़ा गया है, ताकि प्रशिक्षुओं को सम्मान एवं गरिमा की दृष्टि से देखा जाए और इससे इनकी मूल आवश्यकताएं भी पूरी हो सकें।

 पहले साल में यह न्यूनतम मजदूरी का 70 फीसद, दूसरे साल में 80 फीसद तथा तीसरे साल में 90 फीसद होगा।

, भारत में अप्रेंटिसशिप प्रोग्राम को कौशल विकास के रूप में मान्यता दी गई है, ताकि श्रमिकों को प्रशिक्षण प्राप्त करने और बेहतर नौकरियां पाने में मदद की जा सके।

 इसी कड़ी में सरकार ने अप्रेंटिसशिप प्रोग्राम के नियमों को आसान बनाया है।

 अब मूल प्रशिक्षण के लिए इन-हाउस इंफ्रास्ट्रक्चर अनिवार्य नहीं है।

 कंपनियां मूल प्रशिक्षण के संचालन के लिए थर्ड पार्टी एजेंसियों की मदद ले सकती हैं, अगर उनके पास प्रशिक्षण को पूरा करने के लिए आंतरिक सुविधाएं न हों।

 अप्रेंटिसशिप की अवधि में भी राहत दी गई है और यह अब न्यूनतम छह माह से अधिकतम 3 साल तक होगी।

 अप्रेंटिसशिप से जुड़े मुद्दों की जांच सरकारी अधिकारियों के द्वारा ही की जा सकती है।

 राज्य के बाहर से अप्रेंटिसशिप पर प्रतिबंध हटाया गया है और अब वे देश की किसी भी यूनिट से अप्रेंटिसशिप की सुविधा प्राप्त कर सकते हैं।

 1उद्योग जगत एवं युवाओं के लिए चीजों को आसान बनाने के लिए हाल ही में वेब-आधारित अपेंटिसशिप पोर्टल लांच किया गया, ताकि विद्यार्थियों और उद्योग जगत के बीच की दूरी को कम किया जा सके।

 प्रशिक्षणार्थी ऑनलाइन आवेदन भी कर सकते हैं।

 इससे उम्मीदवारों, कंपनियों और सरकार के बीच ऑनलाइन संपर्क को बढ़ावा मिलेगा।

 कंपनियां अप्रेंटिसशिप के लिए आवश्यक नियमों को इसी पोर्टल पर प्रकाशित कर सकेंगी।

 सरकार के लिए भी सीधे वेब पोर्टल से डेटा लेना आसान हो जाएगा।

 मुख्य अप्रेंटिसशिप पाठ्यक्रम में संशोधन के द्वारा इसे उद्योग जगत के लिए अधिक प्रासंगिक बनाने की कोशिश की गई है।

 मौजूदा सरकार के सकारात्मक दृष्टिकोण के चलते अप्रेंटिसशिप कार्यक्रमों को कौशल प्रशिक्षण के लिए महत्वपूर्ण माना जा रहा है।

 अप्रेंटिसशिप युवाओं को स्कूल से काम की ओर स्थानांतरित करने का प्रभावी तरीका है, जो उद्योग जगत एवं प्रशिक्षण संस्थानों के बीच संबंधों में सुधार लाता है।

 कई अध्ययनों से साफ हो गया है कि अप्रेंटिसशिप के दौरान उचित मार्गदर्शन के द्वारा उद्योग जगत को प्रत्यक्ष रूप से कुशल कार्यबल उपलब्ध कराया जा सकता है।

 सरकार के अनुसार बड़ी संख्या में कौशल योजनाओं की तुलना में इसके ज्यादा फायदे हैं।

 अप्रेंटिसशिप प्रणाली का प्रभाव बहुत ऊंचा है।

 भारत के युवा इससे नि:संदेह लाभान्वित होंगे, क्योंकि यह रोजगार की संभावनाओं में सुधार लाएगी तथा लोगों को खुद अपने रोजगार में सक्षम बनाएगी।

 अगर इसे सुनियोजित तरीके से लागू किया जाए तो अप्रेंटिसशिप प्रधानमंत्री के कुशल भारत के लक्ष्य को हासिल करने में सबसे शक्तिशाली हथियार की भूमिका निभा सकती है।

गिरफ्तारी से साफ हो गया है कि देशों की सीमाएं कट्टर विचारधारा के फैलाव को नहीं रोक सकतीं।

 पठानकोट हमले ने भारतीय सुरक्षा व्यवस्था में तमाम खामियों को उजागर किया है।

 2611 के मुंबई हमले की जांच में जो कमियां उजागर हुईं थीं, उन्हें अब तक ठीक नहीं किया गया है।

 मसलन केंद्र-राज्य के बीच सुरक्षा के मुद्दे पर समन्वय, सरकार-सेना संबंध, विभिन्न मंत्रलयों के बीच सहयोग, विभिन्न सुरक्षा एजेंसियों के बीच समन्वय, आतंकी हमलों से निपटने की क्षमता, केंद्र स्तर पर आतंकवाद निरोधी निकाय और आतंकी हमलों के दौरान रिपोर्टिग के लिए एक राष्ट्रीय मीडिया प्रोटोकॉल का अब भी अभाव बना हुआ है।

 1यह आसानी से समझ में आ जाता है कि बीते चार दशकों में आतंक और इसके लिए जिम्मेदार विचारधारा की क्या दिशा है।

 इसको यहां तक पहुंचाने में बहुत हद तक सरकारी नीतियां जिम्मेदार हैं।

 पाकिस्तान ने अपनी सुरक्षा नीति के तहत न केवल आतंक को पोषित किया है, बल्कि राज्य और समाज के सैन्यीकरण पर काफी जोर दिया है।

 भारत के लिए गणतंत्र दिवस समारोह संविधान की उन भावनाओं और सिद्धांतों को याद करने का एक सुनहरा अवसर है जिस पर हमारे गणतंत्र की नींव रखी गई है।

 सुरक्षा और हम भारत के लोगों का कल्याण हमारी पहली प्राथमिकता होनी चाहिए।

,  , सौजन्य :- दैनिक जागरण ,25.01.2016,जयंत कृष्णा (राष्ट्रीय कौशल विकास निगम के मुख्य कार्यकारी अधिकारी)।

