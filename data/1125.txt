दुर्गुणों को समझ लेना ही उनका विनाश ( दैनिक भास्कर)।

मनुष्य केजीवन में दुर्गुण एक ही स्थिति में दो अलग-अलग परिणाम देते हैं।

 हम काम और क्रोध की ही बात करें, क्योंकि ये दोनों दुर्गुणों के नेता है।

 इनके पीछे अहंकार, लोभ दुर्गुणों की पूरी फौज चलती है।

 दुर्गुणों को एकांत प्रिय है, इसीलिए अकेले में अच्छे-अच्छे लोग गलत काम कर जाते हैं।

 किंतु दुर्गुण यह भी जानते हैं कि यदि एकांत में हमारा मालिक होश में गया तो फिर हमें जाना पड़ेगा।

 थोड़ी बहुत उठापटक के बाद दुर्गुण चले जाते हैं।

, जीवन में दुर्गुणों के साथ चार स्थितियां आएंगी।

 हमें इसे समझना होगा।

 पहली स्थिति है देखना, दूसरी परिचित हो जाना, तीसरी जानना और चौथी महत्वपूर्ण स्थिति है समझना।

 पहले हम दुर्गुणों को देखते हैं या कोई हमें हमारे भीतर बुराई दिखा देता है।

 अगर देखने पर ही रुक गए तो दुर्गुण फायदा उठाएंगे।

 धीरे-धीरे आप दूसरी स्थिति में आते हैं- उनसे परिचय।

 दुर्गुण थोड़ा घबराते हैं।

 तीसरी स्थिति है उन्हें जानना।

 हम जानने लगते हैं कि दुर्गुण क्यों रहा है, इसका क्या नतीजा होगा।

 यहां दुर्गुण फिर हमारा विरोध करते हैं, हावी होने की कोशिश करते हैं।

 चौथी स्थिति है समझना।

 यह आते ही दुर्गुण विलीन हो जाता है, उसको हटना ही पड़ता है।

, मान लीजिए जीवन में काम और क्रोध जाग जाए तो थोड़ा एकांत में उन्हें जानने की कोशिश करें कि कहां से आया।

 थोड़ा-सा परिणाम से दुर्गुण को जोड़िए।

 आप पाएंगे कि एक क्षणिक आवेश भविष्य के लिए महंगा पड़ सकता है।

 दुर्गुण की अनुपस्थिति ही शांति का प्रवेश है, इसलिए अपने दुर्गुण से लड़िए मत, उन्हें भगाइए भी मत।

 बस, उन्हें ठीक से समझ लीजिए।

 उनकी विदाई हुई कि आप प्रसन्नचित्त, प्रफुल्लित तथा शांत हो जाएंगे।

– पं. विजयशंकर मेहता।

सौजन्य :- दैनिक भास्कर, 22-09-2016।

