कोहली कोई फैसला लेते हैं, तो सबसे आगे टीम की जीत को रखते हैं (हिन्दुस्तान)।

कोहली जब कोई फैसला लेते हैं, तो सबसे आगे टीम की जीत को रखते हैं।

 इस मामले में उनके लिए कोई दोस्त नहीं है।

 इंग्लैंड के खिलाफ पूरी सीरीज में विराट कोहली की कप्तानी लाजवाब रही।

 भारत ने इंग्लैंड को टेस्ट, वनडे और अब टी-20, तीनों सीरीज में हराया।

 जैसा कि सभी कप्तानों के साथ होता है, ऐसा नहीं है कि इस सीरीज के दौरान लिया गया भारतीय क्रिकेट कप्तान का हर फैसला सही साबित हुआ, लेकिन बड़ी बात यह है कि उन्होंने अपने हर गलत फैसले से सबक लिया।

, टी-20 सीरीज में भारत को मिली जीत यही बात बताती है।

 इस श्रंखला के कानपुर में खेले गए पहले मैच में इंग्लैंड ने भारत को बड़ी आसानी से हरा दिया था।

 दूसरे मैच में भारत को जीत जरूर मिली, लेकिन वह एक किस्म का करिश्मा था।

 जसप्रीत बुमराह के करिश्माई आखिरी ओवर की बदौलत भारत जीत गया, वरना टी-20 सीरीज इंग्लिश टीम के खाते में जाने वाली थी।

 सीरीज में पहली बार बेंगलुरु में भारतीय टीम अपने रंग में दिखाई दी।

, टी-20 सीरीज में पहली बार टीम इंडिया और इंग्लैंड की टीम के प्रदर्शन में जमीन-आसमान का अंतर दिखाई दिया।

 टी-20 फॉर्मेट में 75 रनों की हार जमीन और आसमान के अंतर जैसी ही है।

 इसके पीछे यजुवेंद्र चहल और बाकी गेंदबाजों का शानदार प्रदर्शन तो था ही, बल्लेबाजी क्रम में किया गया वह फैसला भी था, जिसका श्रेय विराट कोहली को जाता है।

 उन्होंने बल्लेबाजी क्रम में बदलाव किया, जो एक सही फैसला साबित हुआ।

, तीनों टी-20 मैचों में पारी की शुरुआत करने की जिम्मेदारी भारत को निभानी पड़ी।

 इन तीनों मैचों में विराट खुद सलामी बल्लेबाज के तौर पर उतरे, लेकिन वह किसी भी मैच में बड़ी पारी नहीं खेल पाए।

 उनके आउट होने के बाद बल्लेबाजी क्रम कुछ ऐसा था कि पहले दोनों मैच में भारतीय टीम डेढ़ सौ रनों का आंकड़ा भी नहीं पार कर पाई।

 आखिरी टी-20 मैच में कोहली ने धौनी के बल्लेबाजी क्रम में बदलाव किया।

 उन्होंने धौनी को नंबर चार पर बल्लेबाजी के लिए भेजा, जिसका नतीजा धौनी की शानदार पारी के रूप में सामने आया।

 भारतीय टीम ने 200 रनों का स्कोर पार किया।

 धौनी ने अपने टी-20 करियर के 76वें मैच में पहला अर्द्धशतक लगाया।

, जानकारों का मानना है कि कप्तानी छोड़ने के बाद धौनी के बल्लेबाजी क्रम को ऊपर किया जाना जरूरी भी है, क्योंकि ऊपर के क्रम में तेजी से बल्लेबाजी करके वह मैच की रफ्तार को टीम की जरूरत के हिसाब के ‘सेट’ कर सकते हैं।

 बेंगलुरु में यह रणनीति काम करती दिखाई दी, जहां धौनी ने 36 गेंद पर 56 रनों की बेहतरीन पारी खेली।

 इससे पहले वनडे सीरीज में विराट कोहली ने अपने बल्ले से लगातार अच्छा प्रदर्शन किया था।

 उन्होंने टीम के ‘यंगस्टर्स’ पर भरोसा कायम रखा, जिसका नतीजा रहा कि केदार जाधव जैसे स्टार क्रिकेटर टीम को मिले।

 केदार जाधव ने साल 2014 में अपने वनडे करियर की शुरुआत की थी, लेकिन उन्हें अपनी पहचान कायम करने का मौका विराट कोहली की कप्तानी में मिला।

 हार्दिक पांड्या भी ज्यादा विश्वास में दिखाई दिए।

, दरअसल, विराट की सफल कप्तानी का राज एक ही है।

 वही, जो उन्हें बल्लेबाजी में कामयाबी दिलाता है।

 विराट कोहली टेस्ट, वनडे और टी-20, तीनों फॉर्मेट के हिसाब से खुद को बहुत जल्दी ढाल लेते हैं।

 बतौर कप्तान जब कोहली कोई फैसला लेते हैं, तो वह सबसे आगे टीम की जीत को रखते हैं।

 इस मामले में उनके लिए कोई दोस्त नहीं है।

, टेस्ट सीरीज में उन्होंने भुवनेश्वर कुमार को तब तक मौका नहीं दिया, जब तक कि उन्हें भुवनेश्वर के लायक पिच नहीं मिली।

 यह अलग बात है कि इससे ठीक पहले वाली सीरीज में भुवनेश्वर कुमार शानदार गेंदबाजी कर चुके थे।

 चेतेश्वर पुजारा को भी टीम की जरूरत के हिसाब से अपने बल्लेबाजी औसत में सुधार करने के लिए कोहली कह चुके हैं।

 उनके पास हर मैच का एक अलग प्लान है और वह ‘प्लेइंग 11’ चुनते वक्त उस प्लान को पूरी तरह से ध्यान में रखते हैं।

 उन्हें यह बात अच्छी तरह से पता है कि वह सौरव गांगुली, अनिल कुंबले और महेंद्र सिंह धौनी जैसे दिग्गज कप्तानों की परंपरा को आगे बढ़ा रहे हैं।

 विराट कोहली की कप्तानी में उमेश यादव, जयंत यादव, केएल राहुल, हार्दिक पांड्या, यजुवेंद्र चहल, जसप्रीत बुमराह जैसे खिलाड़ी तैयार हो रहे हैं, जो टीम इंडिया के भविष्य हैं।

, (ये लेखक के अपने विचार हैं)।

सौजन्य- हिन्दुस्तान।

