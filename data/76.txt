मोदी-शाह और संघ के समीकरणों को प्रभावित करेगा यूपी का जनादेश (बिजनेस स्टैंडर्ड)।

इसका कोई दूसरा विकल्प ही नहीं है।

 नरेंद्र मोदी को उत्तर प्रदेश का चुनावी रण जीतना ही होगा।

 अगर भारतीय जनता पार्टी (भाजपा) सरकार नहीं बना सकती तो कम से कम उसे सबसे बड़े दल के रूप में तो निश्चित रूप से उभरना ही चाहिए।

 उसे ऐसा करना ही होगा।

 यह उसके लिए अपरिहार्य है।

 क्योंकि अगर ऐसा नहीं होता है तो संघ परिवार के निशाने पर दो लोग आ जाएंगे।

 ये दो लोग हैं पार्टी अध्यक्ष अमित शाह और प्रधानमंत्री नरेंद्र मोदी।

 इसकी तैयारी भी पहले ही शुरू हो चुकी हैं।

मगर पहले सबसे बेहतर परिदृश्य पर विचार कर लेते हैं।

 भाजपा में यही मंथन चल रहा है कि पहली बार पार्टी नोटबंदी के दांव से उत्तर प्रदेश में जातिगत और धार्मिक समीकरणों को साध रही है।

 अब यह एक वर्ग है।

 इस बात से इनकार नहीं किया जा सकता कि गरीबों को इससे परेशानी हुई।

 मगर वे पूरी तरह मोदी के मोहपाश में हैं और मानते हैं कि वह अमीरों के पीछे पड़े हैं और गरीबों के लिए इतना कुछ कर रहे हैं, जितना पहले कभी नहीं हुआ।

 एक भाजपा नेता खासे उत्साह और प्रसन्नता के साथ कहते हैं कि गरीब को लगता है कि हमारी एक आंख फूटी लेकिन मोदी ने अमीरों की दोनों आंखें फोड़ दीं।

, यह सच है कि कि मायावती को दलितों का समर्थन हासिल है और अखिलेश यादव को परिवार में तकरार से उपजी सहानुभूति मिलने की आस है।

 भाजपा के पास ऐसे दोनों ही फायदे हासिल नहीं हैं।

 मगर असल फायदे की स्थिति में भाजपा ही है क्योंकि मुस्लिम मत सपा और बसपा के बीच विभाजित होते नजर आ रहे हैं।

 नरेंद्र मोदी का व्यक्तित्व विराट होता जा रहा है और उनका चेहरा नोटबंदी से लोगों को हुई तकलीफ के बावजूद भाजपा नेताओं को सुरक्षा कवच मुहैया कराता है।

 भाजपा नेता बतौर साक्ष्य बताते हैं, ‘नकदी न होने की वजह से लोग कुंठित हो गए।

 लेकिन क्या आपने सुना कि भाजपा के किसी नेता या विधायक की पिटाई हुई हो।

 लोग मोदी और कमल के फूल वालों को माफ करने को तैयार हैं।

’ वे कहते हैं कि वर्ष 2017-18 का बजट आयकर के मोर्चे पर कुछ राहत लाएगा, जो नरेंद्र मोदी द्वारा शुरू किए गए वर्ग संघर्ष को बराबर करने का काम करेगा।

, लेकिन तब क्या होगा, जब पार्टी का आकलन गड़बड़ा जाएगा।

 अगर राज्यपाल 11 मार्च के बाद मुख्यमंत्री पद की शपथ लेने के लिए किसी और को आमंत्रित करते हैं तब क्या होगा।

 फिलहाल तो सभी यही संकेत करते हैं कि न केवल संघ परिवार ऐसा अनुमान लगा रहा है बल्कि इसे घटित होने का इंतजार कर रहा है और वह यह कहने के लिए तैयार है कि देखिए हमने तो ऐसा ही कहा था।

, पहले तो इस पर नजर डालनी होगी कि सरकार पर कौन और कहां से हमला कर रहा है।

 राहुल गांधी, मनमोहन सिंह और पी चिदंबरम की ओर से।

 बहरहाल यह अपेक्षा के अनुरूप ही है।

 मगर इसमें स्वदेशी जागरण मंच भी खासा अग्रणी है, जिसने पिछले सप्ताह नीति आयोग की कड़ी आलोचना की।

 फिर भारतीय मजदूर संघ (बीएमस) की आपत्तियों का क्या, जिसने जनपथ होटल के विनिवेश को लेकर सरकार को चेतावनी दी है कि अगर ऐसा किया तो वित्त राज्य मंत्री अर्जुन राम मेघवाल के घर के बाहर रोज धरना प्रदर्शन किया जाएगा।

 मेघवाल के घर के बाहर इसलिए क्योंकि वह जनपथ होटल के सामने ही रहते हैं।

, भारतीय कृषक समाज (किसानों की राष्ट्रीय स्तर की शीर्ष संस्था) और भाजपा किसान मोर्चा लगातार जीन संवर्धित फसलों का मुखरता से विरोध कर रहा है और राज्य सरकारों का समर्थन हासिल करने की जुगत भिड़ा रहा है।

 मध्य प्रदेश इस दिशा में पहले ही कदम बढ़ा चुका है।

 अगर बीजों की उत्पत्ति की बात आती है तो तकनीक को लेकर नए पर्यावरण मंत्री अनिल दवे के अपने आग्रह जुड़े हुए हैं और उन्होंने वादा किया है कि सरकार किसानों के हितों की रक्षा करेगी।

 वह अपने पूर्ववर्ती प्रकाश जावड़ेकर के सुर में सुर ही मिला रहे हैं।

 बीकेएस और किसान मोर्चा को उस सरकार से यह अपेक्षा नहीं है, जिसके बारे में वे मानते हैं कि उनकी कोशिशों से ही वह सत्ता में आई।

, अगर भाजपा उत्तर प्रदेश में सरकार बनाने में या सबसे बड़े दल के रूप में उभरने में सफल रहती है तो ये सभी संगठन अपनी आवाज दबाकर कोने में बैठ जाएंगे।

 लेकिन अगर भाजपा सबसे बड़े दल के रूप में सामने नहीं आती तो फिर संघ दखल देकर कह सकता है कि चीजों को इसी तरह जारी नहीं रखा जा सकता।

 पार्टी की कमान संभालने वालों के लिए ही इसके निहितार्थ नहीं हैं बल्कि भारत के अगले राष्ट्रपति के चुनाव के दृष्टिïकोण से भी यह महत्त्वपूर्ण है।

 इस बात को लेकर चर्चा चल रही है कि विरोधी खेमे (यहां तक कि मंत्रि परिषद के भीतर से भी) से किसी को इसके लिए आगे बढ़ाया जाना चाहिए।

, राष्ट्रीय स्वयंसेवक संघ और प्रधानमंत्री नरेंद्र मोदी के बीच आखिरी बैठक पिछले साल अक्टूबर में हुई थी।

 अधिकांश लोगों को यही उम्मीद थी कि विजयदशमी के बाद उत्तर प्रदेश के लिए मुख्यमंत्री पद का उम्मीदवार घोषित कर दिया जाएगा।

 मगर ऐसा नहीं हुआ।

 अब भैया जी जोशी, कृष्ण गोपाल और दत्तात्रेय होसबले जैसे संघ के प्रमुख नेता 17 से 20 जनवरी के दौरान दिल्ली में होंगे।

 उनकी मोदी से मुलाकात की उम्मीद की जा रही है।

, संघ में नोटबंदी को लेकर स्वाभाविक रूप से असंतोष है।

 मगर उससे भी ज्यादा सरकार और पार्टी के संचालन में लगातार केंद्रीकरण को लेकर उसकी नाराजगी है।

 मसलन संगठन से कोई परामर्श न लेना उसकी तौहीन करने जैसा है।

 अध्यक्ष के तौर पर दूसरा कार्यकाल पूरा कर रहे अमित शाह संविधान की बाध्यता से जुड़े हैं कि पार्टी के कम से कम 25 फीसदी पदाधिकारी नए होने चाहिए।

 मगर ऐसा नहीं हुआ।

 कोई नई टीम सामने नहीं आई।

 कोई नया पदाधिकारी नहीं आया।

 इससे भी बदतर बात यह है कि संघ के साथ कोई संवाद नहीं।

, – आदिति फडणीस।

सौजन्य- बिजनेस स्टैंडर्ड।

