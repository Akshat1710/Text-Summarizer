ट्रम्प की जीत ने हमें इतना क्यों चौंकाया।

 (दैनिक भास्कर)।

गुजरात विधानसभा के 2012 के चुनाव में नरेंद्र मोदी की जीत के बाद उदारवादी विचारों के लिए सम्मानित एक लेखक व एक्टिविस्ट ने एक डिनर पर मुझे टोका, ‘मैंने टीवी पर आपको कहते सुना कि नरेंद्र मोदी 2014 में भाजपा के प्रधानमंत्री पद के प्रत्याशी हो सकते हैं।

 आप बिल्कुल गलत हैं।

 भारत कभी उनके जैसा विभाजनकारी नेता स्वीकार नहीं करेगा।

’ जुलाई 2013 में जब हमने जनमत संग्रह कर नतीजा बताया कि मोदी को कुछ अंतराल से प्रधानमंत्री पद के लिए तरजीह दी जा रही है।

 तब उन्हीं महोदय ने फिर फोन किया और कहा, ‘अपने जनमत संग्रह करने वालों को बदलिए।

 वे मीडिया हाइप से प्रभावित हैं।

 मई 2014 में जब मोदी शानदार जीत हासिल कर प्रधानमंत्री बन गए तो मुझे मेरे मित्र से एसएमएस मिला, ‘ऐसा कैसे हो सकता है।

 मैं इस भारत को नहीं जानता।

 मैं बहुत हताश हूं।

’, भारत के उदारवादियों का 2014 में जो हश्र हुआ, वही अमेरिका के 2016 के चुनाव में झलका है।

 मुझे संदेह नहीं है कि कई अमेरिकी भी डोनाल्ड ट्रम्प की शानदार जीत से ‘हताश’ हुए होंगे।

 वाशिंगटन में पिछले माह एक पत्रकार ने राहत की सांस लेते हुए मुझसे कहा कि सेक्स टेप उजागर होने से ट्रम्प के अभियान की हवा निकल गई है।

 अब वे कई अन्य जनमत संग्रह कराने वालों और राजनीति के पंडितों की तरह अमेरिकी चुनाव के नतीजे इतने गलत निकलने पर हैरान हैं।

 प्रश्न यह पूछा जाना चाहिए : क्या मीडिया और रायशुमारी उद्योग के हम लोगों का आकलन पूर्वग्रह से प्रभावित होता है।

ईमानदारी से कहें तो वाशिंगटन के प्रेस कॉर्पोरेशन्स की तरह दिल्ली स्थित मुख्यधारा का अधिकांश मीडिया उदारवादी है।

 इसमें कुछ भी गलत नहीं है।

 सहिष्णुता, समानता, व्यक्तिगत स्वतंत्रता तो पत्रकारिता जैसे पेशे के केंद्र में होने चाहिए।

 पत्रकारिता में हमें पाठकोंदर्शकों की निम्नतर प्रवृत्तियों को उठाने की बजाय उदात्त मूल्यों को बढ़ावा देना चाहिए।

 लेकिन तब क्या होता है जब भावनाएं भड़काने वाले मोदी या ट्रम्प जैसे नेता लाखों लोगों के दिल को छू लेते हैं।

 क्या हम उनके दृष्टिकोण िसर्फ इसलिए खारिज कर दें कि वे हमसे मेल नहीं खाते और इस तरह विश्वसनीयता से समझौता कर लें।

भारत और अमेरिका जैसे विशाल देशों में लुटियन्स दिल्ली अथवा वाशिंगटन का कैपिटल हिल कभी लोकप्रिय रुझान का प्रतिनिधित्व नहीं कर सकता।

 यही क्यों, ब्रिटेन जैसे छोटे देश में भी साउथ लंदन की चौंधिया देने वाली रोशनी, लिटिल इंग्लैंडर के दृष्टिकोण को नहीं व्यक्ति करतीं, जैसा कि ब्रेग्जिट मतदान ने जाहिर किया।

 2016 के अमेरिकी चुनाव में, कभी औद्योगिक पावर हाउस रहे मिशिगन और ओहियो जैसे राज्यों वाला अमेरिका का ‘रस्ट बेल्ट,’ भारत का ‘हिंदी हार्टलैंड’ बन गया और पहचान व नौकरियां पर कामकाजी वर्ग की चिंताएं हावी हो गईं।

 ट्रम्प का नारा, ‘अमेरिका को फिर महान बनाअो’ उसी तरह ताकत से यहां गूंजा, जैसे ‘अच्छे दिन’ की गूंज उत्तरप्रदेश और बिहार की बस्तियों में सुनाई दी थी।

 अमेरिका में नारेबाजी में आप्रवासियों को निशाना बनाती हुई भय व नफरत की किनोर थी।

 ठीक उसी तरह जैसे राजनीतिक हिंदुत्व में मुस्लिम-विरोध का छिपा आह्वान था।

 इसके बावजूद मीडिया का एक बड़ा तबका जमीनी भावनाएं स्वीकारने को राजी नहीं था।

 स्थापित मान्यताअों को चुनौती देने वाले उदारवादी फिल्मकार माइकल मूर ने इस साल जुलाई में ट्रम्प की जीत का अनुमान व्यक्त करते हुए उदारवादियों को आगाह किया था, ‘यदि आप सोचते हैं कि ट्रम्प जीत नहीं सकते, तो आपको इस मुगालते से बाहर आ जाना चाहिए।

 आप को सच का सामना करना चाहिए, जिसे आप अपने भीतर अच्छी तरह जानते हैं।

’।

मूर गलत नहीं हैं।

 हमारे पेशे के कई लोग खासतौर पर टीवी बिज़नेस के लोग वातानुकूलित ‘स्टूडियो बबल’ में रहते हैं।

 यह ऐसी सुकूनदायी जगह होती है, जहां हम चारों ओर से परिचित चर्चाओं और स्वरों से घिरे रहते हैं।

 वहां पूर्व निर्धारित राय रखने वाले पंडितों को विशाल देश के बाजार और मोहल्ले में रहने वाले ‘असली’ लोगों की तुलना में अधिक समय व महत्व दिया जाता है।

 स्टूडियो से चलने वाला मीडिया मॉडल, चुनाव के समय लड़खड़ा सकता है, यदि लोगों से इसका संपर्क टूट जाए।

 जैसे जनमत संग्रह करने वाले लड़खड़ा जाते हैं, जो आंकड़ों की बाजीगरी व कम्प्यूटर डेटा में फंसकर रह जाते हैं।

जनमत संग्रहकर्ता और पत्रकार के लिए हमेशा इनकार की मुद्रा में रहना ठीक नहीं है।

 संपादकीय पृष्ठ का लेख, स्टूडियो की बहस या जनमत संग्रह किसी मुद्दे का अच्छा विश्लेषण कर सकते हैं, लेकिन क्या यह लाखों मतदाताओं के मन की थाह ले सकते हैं, उनके गुस्से और कुंठाओं को समझ सकते हैं।

 यही वजह है कि हमें अपने वैचारिक चश्मे (और शायद बौद्धिक आलस्य भी) उतारकर स्टूडियो में बहस करने वाले श्रेष्ठिवर्ग का इको चैंबर बनने की बजाय समाज की आंखें और कान बनना पड़ेगा।

 हमें अपनी राय थोपने वाले दंभी, आत्ममुग्ध विश्लेषक की बजाय रिपोर्टर बनना होगा, जो खबरें देता है।

 इसी के साथ ट्रम्प की जीत उदारवादी मीडिया को पीटने की एक और छड़ी न बन जाए और हम खुद को कोड़े लगाने लगें।

 यह न भूले कि मोदी की राजनीति से इत्तेफाक न रखने के बावजूद हमने से कई लोगों ने 2014 में उनकी जीत का अनुमान व्यक्त किया था।

 सोशल मीडिया की जहर उगलती सेनाओं के सामने रक्षात्मक रवैया अपनाकर सच कहने वाले पत्रकार की गहरी प्रतिबद्धता को खतरे में न डालें।

 यदि ट्रम्प जैसे नेता लिंगवादी टिप्पणियां करने का लुत्फ उठाते हैं, कट्टरता को बढ़ावा देते हैं, नफरत भरे भाषणों पर उतारू हो जाते हैं तो पत्रकारिता के जरिये उनका पर्दाफाश किया जाना चाहिए।

 चुनावी जीत-हार के आकलन पर हमारे उदारवादी मू्ल्य हावी नहीं होने चाहिए बल्कि उनसे हमें असुविधाजनक प्रश्न उठाने और लोगों को सही-गलत बताने में मदद मिलनी चाहिए।

पुनश्च : पिछले माह मैंने वाशिंगटन की प्रतिष्ठित जॉर्जटाउन यूनिवर्सिटी में अंडर-ग्रेजुएट छात्रों का इंटरव्यू लिया, जिनमें हिलेरी समर्थकों की प्रभावी मौजूदगी थी।

 मैंने तत्काल ट्वीट किया कि कैसे नई सहस्राब्दी के युवा हिलेरी के साथ है।

 मैं यह मूल सिद्धांत भूल गया कि राष्ट्रपति चुनाव की दौड़ कोई स्कूल मॉनिटर का चुनाव नहीं है,इसलिए छोटे केंद्रित समूह के आधार पर आकलन करना पेशेवर सेहत के लिए हानिकारक है।

(ये लेखक के अपने विचार हैं।

)।

राजदीप सरदेसाई।

वरिष्ठ पत्रकार।

52@., लेखक- राजदीप सरदेसाई।

सौजन्य- दैनिक भास्कर,11-11-20116।

