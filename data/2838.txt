हमारे अरमानों पर भारी ट्रंप फरमान(मनन द्विवेदी) (पत्रिका)।

अमरीकी राष्ट्रपति डोनाल्ड अप्रवासियों को लेकर अपने एजेंडे पर अड़े हुए हैं।

 ट्रंप के हालिया कदम से लगभग तीन लाख अमरीकी-भारतीयों पर ‘अमरीका निकाले’ की तलवार लटक गई है।

 भारतीय कामगारों के अमरीका में बेहतर भविष्य की तलाश के ‘सपने’ ट्रंप के हालिया आदेश से ‘दु:स्वप्न’ बन सकते हैं।

, अमरीका में प्रवासियों पर डोनाल्ड ट्रंप प्रशासन की सख्ती से वहां बिना वैध दस्तावेज के रह रहे करीब सवा करोड़ प्रवासियों के निकाले जाने का खतरा बन गया है जिनमें करीब तीन लाख लोग अमरीकी-भारतीय समुदाय के हैं।

 डिपार्टमेंट ऑफ होमलैंड सिक्योरिटी ने साफ कहा है कि विभाग के अधिकारियों को उन विदेशियों को गिरफ्तार करने का हक है जिन पर इमिग्रेशन से जुड़े कानूनों का उल्लंघन करने का शक है।

, यूं कहा जाना चाहिए कि अमरीका ने इस बार अवैध प्रवासियों पर ज्यादा सख्ती की है।

 सबसे बड़ा संकट उन लोगों पर आने वाला है जो दो साल से कम अवधि से अमरीका में रह रहे हैं।

 ट्रंप प्रशासन के इस फैसले में वैसे कोई नई बात नहीं है।

 हमें इसके लिए अमरीका के आव्रजन कानून का इतिहास भी पलटना होगा।

 वर्ष 1872 में बने कानून में चीन से अमरीका आने वालों को रोकने की बात कही गई थी।

 वहीं 1888 में यह प्रावधान किया गया था कि अमरीका में चीनी मूल की महिलाओं को काम नहीं दिया जा सकेगा।

 वर्ष 1921 में जो आव्रजन कानून पास किया गया उसके मुताबिक किसी भी देश की आबादी के दो फीसदी तथा 1924 में तीन फीसदी लोगों को ही अमरीका के लिए वीजा देने का फैसला किया गया था।

, राष्ट्रपति निकसन के कार्यकाल के दौरान पहली बार 1965 में प्रवासियों को वीजा के लिए सकारात्मक कदम उठाए गए थे जब एशिया व तीसरी दुनिया के लोगों को अमरीका में आने के लिए प्रोत्साहित किया गया।

 यही वह दौर था जब दक्षिण एशिया से भी बड़ी संख्या में लोग अमरीका में जाने लगे।

 हम पिछले राष्ट्रपति बराक ओबामा की नीतियों को देखें तो उन्होंने भी प्रवासियों के निष्कासन की प्रक्रिया को न तो ज्यादा सख्त किया और न ही कोई ढिलाई दी।

, आज अमरीका के लिए बड़ी समस्या एक करोड़ सवा लाख लोग वे बने हुए हैं जो अमरीका में बसे हैं लेकिन उनके पास कोई वैध दस्तावेज नहीं हैं।

 इनमें ज्यादातर लोग लैटिन, उत्तरी अमरीका और मैक्सिको से आए हैं।

 डोनाल्ड ट्रंप के राष्ट्रपति बनने के बाद मैक्सिको सीमा पर दीवार बनाने का फैसला तो इतना अहम नहीं है बल्कि यह फैसला ज्यादा विवादास्पद रहा जिसमें उन्होंने मैक्सिको से आए 30 लाख लोगों को बाहर करने की बात कही।

 राष्ट्रीय सुरक्षा के मसले को देखते हुए यूं तो ट्रंप प्रशासन की आव्रजन नीति ठीक ही है।

 वहां डेमोक्रेटिक पार्टी का एक वर्ग भी ट्रंप की नीतियों का समर्थन कर रहा है।

, अमरीका में एक एडवाइजरी कमेटी बनाने की चर्चा चल रही है जो हर अप्रवासी के बारे में जानकारी करेगी, मसलन उसका अमरीका के प्रति क्या रवैया है।

 वह अमरीका के प्रति कितना प्यार और सद्भाव रखता है।

 जहां तक अमरीका की इस आव्रजन नीतियां का वहां रह रहे अप्रवासी भारतीयों पर सवाल है इतना तय है कि उन पर इसका विपरीत असर पडऩे वाला है।

 हम आंकड़ों की बात करें तो वर्ष 2013 में अमरीका में एच1-बी वीजा पाने वालों में से 63 प्रतिशत भारतीय थे।

 वर्ष 2014 में यह आंकड़ा 66 फीसदी हो गया तो वर्ष 2015 में तो 80 प्रतिशत से भी ज्यादा हो गया था।

, हमें यह भी याद रखना होगा कि अमरीका के पूर्व राष्ट्रपति बराक ओबामा ने भारत यात्रा के दौरान वर्ष 2009-10 में मुम्बई के सेंट जेवियर कॉलेज में अपने संबोधन में कहा था कि उनकी सरकार आउट सोर्सिंग के खिलाफ है।

 बैंकाक-न्यूयार्क या मुम्बई- शिकागो की यात्रा कर आने वालों के बजाए अमरीकी लोगों को ही रोजगार मिलना चाहिए।

, पिछले दो साल से जो लोग अमरीका में रह रहे हैं उन पर अमरीका की नई आव्रजन नीति का सबसे ज्यादा असर पडऩे वाला है।

 इसमें हमारे आईटी प्रोफेशनल्स भी हैं।

 लेकिन उनको बाहर निकालने की प्रक्रिया कोई अचानक हो जाएगी, ऐसा भी नहीं है।

 इसके लिए नोटिस और वेतन आदि देने होंगे।

 हां, इतना जरूर है कि 85 हजार डॉलर वार्षिक तक की आय वालों को ज्यादा खतरा नहीं है।

 कम आय वर्ग वालों को बाहर निकालने का ज्यादा खतरा हो सकता है।

, राष्ट्रीय सुरक्षा का मसला अमरीका के लिए अपनी जगह हो सकता है लेकिन इतना जरूर है कि कुशल कामगारों की उपलब्धता को लेकर अमरीका को काफी समस्याओं का सामना करना पड़ सकता है।

 इससे ‘अमरीकन ड्रीम’ को नुकसान ही पहुंचेगा।

 सब जानते हैं कि भारतीय श्रमिक और प्रोफे शनल्स दोनों ही कठोर श्रम करने वाले हैं।

 यूरोपीय यूनियन ने डोनाल्ड ट्रंप के संरक्षणवाद की निंदा करते हुए भारत के कुशल पेशेवरों को अपने यहां जगह देने की बात जरूर कही है लेकिन फिलहाल इसे राजनीतिक बयान के रूप में ही देखा जाना चाहिए।

, यूरोप खुद ब्रेग्जिट की समस्या से जूझ रहा है।

 खुद ब्रिटेन, फ्रांस और बेल्जियम ने आव्रजन के मामले में अमरीका की तरह ही संरक्षणवादी नीतियां अपनाई हैं।

 इन देशों ने अपने यहां बसे शरणार्थियों को बाहर भी किया है।

 सिर्फ जर्मनी ही ऐसा देश है जिसने 60 से 80 लाख शरणार्थियों को अपने यहां पनाह दी है।

 ऐसे में यह उम्मीद करना इतनी आसान नहीं है कि अमरीका से बाहर किए गए प्राफेशनल्स को यूरोपीय संघ बड़ी संख्या में अपने यहां जगह दे पाएगा।

, सौजन्य- पत्रिका।

