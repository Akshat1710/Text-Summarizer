सिर्फ जातिगत संतुलन ( अमर उजाला : Editorial)।

 =": #0000;"जहां भ्रष्टाचार और दबंगई साफ-सुथरी राजनीति के रास्ते की बड़ी बाधा हैं, वहां इस मोर्चे पर कुछ न करके अखिलेश ने एक मौका गंवा दिया है।

उत्तर प्रदेश में विधानसभा चुनाव के नजदीक होने, बिहार चुनाव के बाद जल्दी ही इस सूबे पर भाजपा का ध्यान जाने और अपने एकाधिक मंत्रियों के बारे में पार्टी सुप्रीमो मुलायम सिंह की सख्त टिप्पणियों को देखते हुए मुख्यमंत्री अखिलेश द्वारा मंत्रिमंडल के पुनर्गठन की कवायद को बेहद अहम समझा जा रहा था।

 इससे पहले कुछ वरिष्ठ और मुलायम सिंह के नजदीकी समझे जाने वाले मंत्रियों को हटाने से सत्ता पर अखिलेश की पकड़ मजबूत होने का भी संकेत मिला था।

, पर शनिवार को मंत्रिमंडल का पुनर्गठन करते हुए वह कोई ठोस संदेश देने में सफल नहीं हो पाए।

 न इसमें मंत्रियों के प्रदर्शन को आधार बनाया गया है, न ही सरकार की छवि की कोई बहुत चिंता दिखती है।

 अगर मंत्रियों की औसत उम्र छप्पन से घटकर पचपन वर्ष रह जाने को युवा मंत्रिमंडल माना जाए, तो बेशक अखिलेश का नया मंत्रिमंडल अपेक्षाकृत युवा है।

 पिता की छत्रछाया से उनके मुक्त न हो पाने का सबसे बड़ा सुबूत नेताजी के मित्र बलवंत सिंह रामूवालिया को कैबिनेट मंत्री बनाने का चौंकाने वाला फैसला है, जिन्हें शपथ ग्रहण समारोह में उनके साथी मंत्री पहचान तक नहीं पा रहे थे।

 पुनर्गठन से हालांकि जाति समीकरण साधने की कुछ कोशिश हुई है; मसलन, नए मंत्रिमंडल में मुस्लिमों और ठाकुरों को वरीयता दी गई है, तो यादवों की भागीदारी बढ़ाने के साथ पिछड़ों का भी कमोबेश समीकरण बिठाया गया है।

, लोकसभा चुनाव में पश्चिमी उत्तर प्रदेश में पार्टी की फजीहत को देखते हुए मंत्रिमंडल में सर्वाधिक मौजूदगी भी अब इसी क्षेत्र से है।

 जब सत्ता राजनीति में धनबल और बाहुबल की प्रवृत्ति बढ़ती ही जा रही है, तब एक सामान्य किसान और बलहा के विधायक बंशीधर बौद्ध को मंत्री पद देने का फैसला निश्चय ही मिसाल की तरह है।

, पर जिस मोर्चे पर सर्वाधिक ठोस कदम उठाने की अपेक्षा थी, उधर ध्यान ही नहीं दिया गया।

 यदि ध्यान दिया गया होता, तो हाल के दौर में गलत कारणों से चर्चा में आए कुछ मंत्रियों को सरकार में बनाए नहीं रखा जाता।

 यही नहीं, विवादास्पद और दबंग छवि के एक मंत्री को तो प्रोन्नत कर कैबिनेट मंत्री बना दिया गया है।

 जहां भ्रष्टाचार और दबंगई साफ-सुथरी राजनीति के रास्ते की बड़ी बाधा हैं, वहां इस मोर्चे पर कुछ न करके अखिलेश ने एक मौका गंवा दिया है।

सौजन्य :- अमर उजाला , 2.11.2015।

