कारोबारी दुनिया में राष्ट्रीयता का पत्ता (हिन्दुस्तान)।

अपनी प्रतिस्पद्र्धी अमेरिकी कंपनी से तगड़ा मुकाबला पा रही दो नई कंपनियों के संस्थापकों ने पिछले हफ्ते यह कहा कि भारत को अपनी कंपनियों को संरक्षण देना चाहिए।

 करीब ढाई दशक पहले कथित बॉम्बे क्लब के सदस्यों ने भी कुछ ऐसी ही भावनाएं प्रकट की थीं, तब वे भारतीय अर्थव्यवस्था के उदारीकरण को एक खतरे के तौर पर देख रहे थे।

 बहरहाल, आज यह भावना प्रकट करने वाली कंपनियां हैं- फ्लिपकार्ट व एएनआई टेक्नोलॉजीज (जो ओला चलाती है) और इनके संस्थापक सचिन बंसल और भाविश अग्रवाल।

, मैंने पहले भी ऐसी दलील सुनी है।

 कहा जाता है- विदेशी कंपनियों के दिल में भारत और भारतीयों के हितों को लेकर को कोई मोह नहीं है।

 वे स्थानीय बाजारों में ‘इनोवेशन’ को कभी बढ़ावा नहीं देंगी।

 उनके मालिक या संस्थापक हमारे स्टार्ट-अप (नए छोटे उद्यमों) का न विकास करेंगे, न तो उन्हें रास्ता दिखाएंगे और न ही धन मुहैया कराएंगे।

 इस तरह की टिप्पणियां आज के कारोबारी समूहों के बुजुर्गवार व्यापारी करते रहे हैं।

 इन टिप्पणियों से किसी को हैरान नहीं होना चाहिए।

 भारत की नई अर्थव्यवस्था की कंपनियां और चाहे जैसी भी हों, लेकिन व्यापार कैसे करना चाहिए, इस मामले में वे आधुनिक सोच की हैं।

 शुरुआती दौर में अनेक भारतीय स्टार्ट-अप कंपनियों ने बेहद खराब लक्षण दिखाए।

 मसलन, पक्षपात, कुप्रबंधन, नियामक व्यवस्था के नियमों की कमियों, दरारों का फायदा उठाने की प्रवृत्ति आदि।

 किसी न किसी दौर में अनेक कंपनियों का ढांचा ऐसा था, और उनमें फ्लिपकार्र्ट भी शामिल है, जो नियामकों की सतर्क निगरानी में टिक नहीं पातीं।

 हालांकि सरकार ने पूंजीगत निवेश को आकर्षित करने और कारोबार की राह में न आने के इरादे से दूसरा रास्ता अपनाया था।

, वास्तव में, जब फ्लिपकार्ट ने देखा कि विदेशी निवेश से जुड़े भारतीय कानून बाहरी निवेशकों को आकर्षित करने की राह में रोड़े बनेंगे, तो इस समस्या से मुक्ति पाने के लिए इसके संस्थापकों ने सिंगापुर में एक होल्डिंग कंपनी (शेयर नियंत्रित करने वाली कंपनी) खड़ी कर ली।

 फिर फ्लिपकार्ट में विदेशी निवेशकों की हिस्सेदारी ने भी, जो कि 66 फीसदी से भी अधिक हो गई, यह दिलचस्प सवाल खड़ा किया कि क्या यह भारतीय कंपनी है।

 यह भी छिपा नहीं है कि फ्लिपकार्ट में सबसे बड़ी शेयर धारक (और निवेशक) होने के नाते ‘टाइगर ग्लोबल’ का दबदबा ज्यादातर फैसलों में दिखता है।

 इसी तरह, एएनआई टेक्नोलॉजीज द्वारा संचालित ओला कंपनी भारत में रजिस्टर्ड है, लेकिन सॉफ्टबैंक, टाइगर, सिक्वाइया जैसे विदेशी निवेशकों के पास इसकी 66 प्रतिशत से ज्यादा हिस्सेदारी है।

 जब मैंने ट्विटर पर इन दोनों कंपनियों की भारतीयता को लेकर सवाल उठाया, तो एक सज्जन ने टिप्पणी की कि इन दोनों संस्थापकों ने शायद यह सोचा हो कि विदेशी निवेशक कंपनियां ‘मानसिक तौर पर’ भारतीय हैं।

 यह जुमला आरबीआई के पूर्व गवर्नर रघुराम राजन की आलोचना में उछाला जाता रहा है।

, मुझे इस बात से कोई फर्क नहीं पड़ता कि कोई कंपनी भारतीय है या फिर विदेशी, जब तक कि वह देश के कानूनों का पालन करती है, नौकरियां पैदा करती है, विदेशी व स्थानीय कामगारों के बीच कोई भेदभाव नहीं करती (भारत में काम कर रहीं कुछ कोरियाई और जापानी कंपनियां ऐसा करती हैं) और अपने राजस्व के लेन-देन में या लाभांश अपने देश भेजने में ईमानदार हैं (भारत में सक्रिय कुछ बहुराष्ट्रीय कंपनियां ऐसी नहीं हैं)।

 यही स्थिति सरकार की भी होनी चाहिए, और मेरा मानना है कि ऐसा है भी।

 अगर शिओमी और माइक्रोमैक्स, दोनों भारत में फोन बना रही हैं, तो फिर सरकार को दोनों में भेदभाव करने का कोई मतलब नहीं है।

 व्यापक संदर्भों में सरकार की नीतियां अपने हितों और पारस्परिक आदान-प्रदान से प्रेरित होनी चाहिए।

 वैश्विक कारोबार का यही तरीका है।

, फ्लिपकार्र्ट और ओला उपभोक्ताओं को आकृष्ट करने के लिए जिस पैमाने पर अपनी जोखिम पूंजी को झोंक रही हैं, उसकी बराबरी उनकी पारंपरिक प्रतिद्वंद्वी कंपनियां नहीं कर सकतीं, लेकिन यह भी वैश्विक कारोबार का एक तरीका है।

 आखिर अमेरिका का कोई पेंशन फंड यदि मिसेज रामामूर्ति की जूतियों को सब्सिडी देकर खुश है, तो इसमें किसी को क्यों एतराज होना चाहिए।

 सरकार को यह सुनिश्चित करना चाहिए कि इस तरह की रियायतें प्रतिस्पद्र्धा-विरोधी या अपनी मजबूत स्थिति का दुरुपयोग नहीं है।

, एक नौजवान कारोबारी के तौर पर शानदार कंपनियां खड़ी करने वाले बंसल और अग्रवाल को इस बात से भी वाकिफ होना चाहिए कि वैश्विक कारोबार किस तरीके से काम करता है।

 जिस तरह की दलीलें वे परोस रहे हैं, वह न तो भारत में समर्थन पाने का अच्छा तरीका है और न दुनिया में।

 मैं पक्के तौर पर नहीं कह सकता कि वास्तविक बहुराष्ट्रीय कंपनियां अपने को राष्ट्रीयता के संकीर्ण दायरे में परिभाषित करना भी चाहेंगी या नहीं।

 लेकिन बहुत सारी कंपनियां खुद वैश्विक नागरिक के रूप में देखती हैं।

 कुछ मामलों में तो पैदाइश वाले मुल्क में सिर्फ उनका मुख्यालय है।

 पुरानी (और सच्ची) बहुराष्ट्रीय कंपनियां तो उन कई देशों के एक्सचेंज में पंजीकृत हैं, जहां वे काम कर रही हैं।

 ऐसी मूल कंपनियों और उनकी सहायक कंपनियों की अत्यंता विविध व वैश्विक मालिकाना हैसियत है।

, मैं फ्लिपकार्ट को भारतीय संस्थापकों वाली एक ऐसी वैश्विक कंपनी (जो लिस्टेड नहीं) के तौर पर देखता हूं, जो भारत के बाजार में अपना कारोबार करती है।

 और अमेजन एक ऐसी लिस्टेड वैश्विक कंपनी है, जिसका संस्थापक अमेरिकी है और वह भी भारतीय बाजार में काम कर रही है।

 बंसल और अग्रवाल को प्रतिस्पद्र्धी दबाव बनाने की इजाजत नहीं मिलनी चाहिए, क्योंकि यह और कुछ नहीं अमेजन और उबेर की गरदन पर सवार होना होगा और तुरंत संरक्षण का मामला बन सकता है।

, – आर सुकुमार, संपादक, मिंट।

सौजन्य- हिन्दुस्तान।

