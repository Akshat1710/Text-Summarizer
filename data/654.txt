दूसरी पारी की परेशानियां (राष्ट्रीय  सहारा )।

अमित शाह के दुबारा भाजपा अध्यक्ष बनना कोई आश्र्चय की बात नहीं है।

 पार्टी के पास इससे बेहतर चेहरा फिल्हाल था ही नहीं ।

 वे नेता जो अमित शाह को पसंद नहीं करते हैं, उनके पास भी कोई विकल्प नहीं है, जिस पर वे सभी एकमत हों।

 अमित शाह का चुनाव एक औपचारिकता थी, जिसे निभा लिया गया, लेकिन अमित शाह को फिर से चुनने के साथ ही कई चुनौतियां सामने खड़ी हो जाएंगी, जिनका हल निकालना भाजपा के लिए आवश्यक है।

 ये चुनौतियां नई नहीं है, लेकिन पिछले लोक सभा चुनाव के बाद से ही दिखाई देने लगीं थी और बिहार में पार्टी की हार के बाद तो वह सतह पर आकर मुखर हो गई थीं ।

 इन में दिल्ली और बिहार में पार्टी की हार के कारण चुनावी रणनीति की व्यावहारिकता पर जो प्रश्न खड़े हुए थे, वे अब भी अनुत्तरित ही हैं; क्योंकि किसी भी महत्त्वपूर्ण राज्य में चुनाव में रणनीति बनाने में राष्ट्रीय अध्यक्ष की भूमिका तो होती ही है।

 इसलिए हार-जीत का उत्तरदायित्त्व भी उन्हें ही उठाना होगा।

 अब जब आने वाले कुछ ही सप्ताह में कई राज्यों में चुनाव होने वाले हैं तो, उस समरनीति और उसके नीतिकार शंका के घेरे में तो रहेंगे ही।

, भाजपा कार्यालय पर अगर कुछ वरिष्ठ नेता जैसे आडवाणी और जोशी नहीं आए।

 आवश्यक नहीं कि उसका कारण अमित शाह के विरुद्ध बगावत हो, लेकिन एक बार उनकी समरनीति और कार्यशैली की खुलेआम आलोचना करने के बाद उस समारोह से अलग रहना उन्हें इसलिए आवश्यक लगा हो ताकि वे अपनी नीतिगत आपत्तियों को अब भी प्रासंगिक बताएं।

 शायद वे अब भी समझते हों कि उनकी आलोचना अब भी विचारणीय है।

 पार्टी में विद्रोही स्वर जितने पिछले दिनों मुखर हुए हैं, उतने पिछले दशक में कभी नहीं थे।

 शत्रुघ्न सिन्हा और कीर्ति आजाद की नाराजगी कोई बड़ी बगावत तो नहीं थी, लेकिन पार्टी इन व्यक्तिगत मामलों को बड़ा राजनैतिक मुद्दा बनने से नहीं रोक पाई।

 पार्टी में अपने मामलों को हल करने की व्यवस्था शिथिल पड़ गई है या फिर,जैसा कुछ लोग कहते हैं, पार्टी के भीतर आंतरिक लोकतंत्र का अभाव है।

सब से बड़ी समस्या चुनावी रणनीति की है।

, बिहार चुनाव के बाद यह कहा गया कि भाजपा सही चुनावी गठबंधन बनाने में चूक कर बैठी, लेकिन चूक क्या थी।

 यह तो नहीं माना जा सकता है कि अमित शाह और उनके अन्य सलाहकर दशकों की चुनावी राजनीति करने के पश्चात और दर्जनों चुनाव लड़ने या लड़वाने का अनुभव होने पर भी चुनावी गणित का साधारण नियम नहीं जानते।

 बिहार में यह तो सब जानते थे कि चुनाव दो गठबंधनों के बीच आमने-सामने का मुकाबला होगा।

 ऐसे चुनाव में जीतने की आशा तभी करनी चाहिए, जब पार्टी के पास लगभग पचास प्रतिशत अपना वोट हो, या फिर उसके गठबंधन में इससे अधिक प्रतिशत मत जुटाने की क्षमता हो।

 भाजपा ने भी अपनी समरनीति उसी के हिसाब से बना ली थी।

 पार्टी के रणनीतिकारों को आशा थी कि दलित और महादलित वोट थोक में उन के पाले में गिरेंगे जो सत्तारूढ़ पक्ष के पिछड़ा-मुसलमान समीकरण को बिगाड़ने में समर्थ होगा, लेकिन यहीं अपने सहयोगी दलों की वोट दिलाने की क्षमता के बारे में उनका आकलन एकदम गलत निकला।

 आमने-सामने के मुकाबले में जीतने के लिए अपने प्रतिबद्ध वोट कम हों तो अंधेरे में तीर मारने से वह तुक्का ही साबित हो जाएगा।

, बिहार चुनाव को नरेन्द्र मोदी के नाम पर ही लड़ने से उसमें हार का भी प्रभाव अखिल भारतीय होना स्वाभाविक था।

 अमित शाह पर आरोप है कि वे पार्टी में चंद लोगों पर ही सलाह के लिए निर्भर करते हैं।

 जमीनी कार्यकर्ताओं की नहीं सुनते और न ही वरिष्ठ नेताओं की सलाह पर अमल करते हैं।

 यह सही है या गलत, लेकिन अगर पार्टी कार्यकताओं में यही धारणा बन गई है तो इसे दूर करने की आवश्यकता होगी।

 चुनाव केेइस दौर में भाजपा की दृष्टि से बिहार जैसा कोई महत्त्वपूर्ण राज्य नहीं है।

 तमिलनाडु जैसे बड़े और महत्त्वपूर्ण राज्य में भाजपा तो केवल पांव जमाने का ही प्रयास कर रही है।

 यही हाल केरल का है, जहां भाजपा कई चुनाव से विधानसभा में अपनी उपस्थिति दर्ज कराने की कोशिश ही कर रही है।

 भाजपा की दृष्टि से सबसे महत्त्वपूर्ण राज्य असम है, जहां उसे सत्ता मिलती दिखाई दे रही है।

 कांग्रेस के लंबे शासनकाल और आर्थिक ठहराव के कारण राज्य में मुख्यमंत्री गोगोई सरकार के प्रति उकताहट पैदा होगा स्वाभाविक है ।

, कांग्रेस भी आंतरिक कलह का शिकार हो रही है।

 इसका लाभ भाजपा उठाना चाहती है।

 कुछ प्रभावशाली कांग्रेसी नेताओं के शामिल होने के कारण भाजपा को लगता है, वह कांग्रेस सरकार को हटा सकती है।

 लेकिन यह संभव तो है, लेकिन आसान नहीं; क्योंकि न तो भाजपा का जनाधार अभी उतना बड़ा है कि अपने बूते जीत दर्ज करे और न कांग्रेस इतनी कमजोर हो गई है कि मुकाबला न कर सके।

 भाजपा ने बोडो जनजाति के संगठन को अपने पाले में कर लिया है।

 इसका कुछ लाभ है और कुछ खतरे भी हैं।

 बोडो समर्थकों को पिछले चुनाव में लगभग एक दर्जन सीटें मिल गई थीं।

 उसका अपनी जनजाति में काफी अच्छा असर है, लेकिन उसी अनुपात में असम की अन्य जातियों में उसकी प्रतिक्रिया भी हो सकती है और वह असम गण परिषद की ओर झुक सकतीं है।

 भाजपा के लिए गनीमत है कि कांग्रेस असम गण परिषद के साथ भी गठबंधन नहीं कर पा रही है।

 इसलिए अमित शाह की नई पारी में असम उनके लिए एक परीक्षा होगी, व्यक्तिगत रूप से भी और पार्टी के लिए भी।

, जरूरत है कि अबकी बार अमित शाह बूढ़े पार्टी नेताओं और जवान कार्यकर्ताओं के साथ बेहतर तालमेल स्थापित करें और कथित विशेषज्ञ सलाहकारों के अतिरिक्त सामान्य कार्यकर्ता के सहज विवेक पर भी कुछ भरोसा जताने की कोशिश करें।

 मोदी सरकार की एक कमी की ओर अक्सर लोगों का ध्यान जाने लगा है।

 प्रधानमंत्री कुछ मंत्रियों को नजरअंदाज करते रहे हैं, शायद इसलिए कि वे कोटा मंत्री हैं।

 और कुछ पर अत्यधिक निर्भरता दिखाते रहे हैं।

 उनका कहना था कि व्यक्ति से महत्त्वपूर्ण पार्टी होती है और पार्टी से महत्त्वपूर्ण देश, लेकिन इस मान्यता को अपनी सरकार पर लागू करने की जरूरत है।

 भाजपा को भारी जन समर्थन मिला और अमित शाह के कार्यकाल में पार्टी के सदस्यों की संख्या में भी काफी वृद्धि हुई है, लेकिन उसी अनुपात में पार्टी संगठन में वह अनुशासन और दिशा बोध नहीं आ पाया है, जो कभी जनसंघ और कुछ सालों तक भाजपा की भी विशेषता मानी जाती थी।

, चुनाव के समय संघ के स्वयंसेवकों के सहारे चुनाव प्रचार का प्रबंधन तो होता है, लेकिन इस अस्थाई प्रबंध से पार्टी का अपना संगठन शायद ही बन पाएगा।

 अमित शाह को पहले कार्यकाल में कुछ कठिनाइयां इसलिए आई होंगी कि उनका चेहरा और व्यक्तित्व हिंदी क्षेत्रों में जाना पहचाना नहीं था।

 इस अजनबीपन के कारण शायद कार्यकर्ता और नेता के बीच सहज निकटता नहीं बन पाई हो, लेकिन अब देश के हर क्षेत्र के कार्यकर्ता और जनता के साथ उनका आमना-सामना हो चुका है।

 इसलिए उम्मीद करनी चाहिए कि अबकी बार अपनी उस छवि को साबित करेंगे, जो उन्होंने लोक सभा चुनाव में बना ली थी।

,  , सौजन्य :- राष्ट्रीय  सहारा  ,28.01.2016,जवाहरलाल कौल।

