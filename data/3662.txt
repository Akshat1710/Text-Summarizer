इस रवैये का अर्थ क्या है (राष्ट्रीय सहारा)।

जनवरी 2013 को याद करिए।

 उस समय हमारे दो जवानों को बर्बरता से शहीद किया गया था, तथा उनमें से एक हेमराज का सिर काटकर ले गए थे।

 उसमें पाकिस्तान सेना का हाथ माना गया था।

 पूरे देश में आक्रोश की लहर थी।

 राजनीति में भाजपा उस आक्रोश को आवाज दे रही थी।

 इस समय लगभग वैसी ही घटना घटित हुई है।

 कुपवाड़ा के माछिल सेक्टर में दो जवान शहीद हुए हैं, जिनमें से एक मनदीप के साथ जो बर्बरता की गई उससे किसी का कलेजा कांप जाएगा।

 उसके शव को क्षत-विक्षत किया गया एवं कहा जा रहा है कि उसका सिर काटा गया।

 उनक धड़ से सिर पूरी तरह अलग हुआ या नहीं कहना कठिन है।

 सेना ने न इसका खंडन किया है और न इसकी पुष्टि ही।

 दोनों में अंतर इतना ही है कि उस समय वे सिर लेकर भाग जाने में कामयाब हो गए तथा इस बार नहीं हो पाए और भागते एक आतंकवादी को सुरक्षा बलों ने मार गिराया है।

 जिस पैमाने पर उस पार से गोलाबारी हो रही थी, उससे साफ था कि फायरिंग आतंकवादियों को कवर करने के लिए हो रही थी।

 यह तो नहीं हो सकता कि देश में इस घटना से आक्रोश की लहर नहीं हो, लेकिन 2013 वाली स्थिति नहीं दिख रही है।

 इसका कारण क्या है समझना जरा कठिन है।

 जो इस घटना से क्षुब्ध हैं, उन सबकी एक ही आवाज है कि उस समय भाजपा ने जो कहा था, आज उसे कर दिखाने का समय है।

 एक सिर के बदले दस सिर।

 भाजपा के पास इसका क्या जवाब है।

 पहले खबर आई कि सीमा सुरक्षा बल को कहा गया है कि एक गोला का जवाब दस गोलों से दिए जाएं।

 जिस तरह से पाकिस्तान एक साथ नियंतण्ररेखा से लेकर अंतरराष्ट्रीय सीमा पर लगातार गोला-गोलीबारी कर रहा है, वह असाधारण स्थिति है।

 29 सितम्बर को सर्जिकल स्ट्राइक के बाद से पाकिस्तान 29 अक्टूबर तक 56 बार युद्धविराम का उल्लंघन कर चुका है।

 सीमा पार से आतंकवादियों की घुसपैठ कराने के लिए कुछ जगहों पर फायरिंग हो सकती है।

 वह हो भी रही है।

 इसका अर्थ हुआ कि पाकिस्तान इस समय एक साथ कई रणनीतियों पर काम कर रहा है।

 एक ओर वह आतंकवादियों को घुसपैठ करा कर जम्मू-कश्मीर में हिंसा और विध्वंस का खेल खेलना चाहता है तो दूसरी ओर वह गोलीबारी से अपने देश को संदेश देना चाहता है कि हमने भारत को नाकों चने चबाने को मजबूर कर दिया है।

 इसके साथ उसके कुछ और उद्देश्य भी नजर आते हैं।

 ध्यान रखिए, पाकिस्तान ने सर्जिकल स्ट्राइक से अधिकृत तौर पर इनकार किया था, पर सच का पता वहां की सेना, पाकिस्तान रेंजर्स एवं सरकार को है।

 इसलिए उनके अंदर प्रतिशोध का भाव पैदा होना स्वाभाविक है।

 बावजूद इसके इस तरह से एक साथ दर्जनों जगह से मोर्चाबंदी तो युद्ध जैसा दृश्य उत्पन्न कर रही है।

 कई स्थानों पर तो पाकिस्तानी सेना एकदम नियंतण्ररेखा के पास तक आ गई।

 यह क्या है।

 हालांकि पाकिस्तान कहता है कि भारत युद्धविराम का उल्लंघन कर रहा है और हमको जवाब देना पड़ रहा है।

 वहां की मीडिया में यही खबर चल रही है।

 हमारे उच्चायुक्त को बुलाकर इसकी शिकायत भी की जा रही है।

 सच यह है कि चौकियों के साथ-साथ गांव भी निशाना बनाए गए हैं।

 28 अक्टूबर को सीमा पर 30 और नियंतण्ररेखा पर 10 से अधिक चौकियों पर फायरिंग की गई।

 इन घटनाओं में आम नागरिक भी मारे गए हैं।

 ज्यादातर सीमावर्ती गांव खाली करा लिए गए हैं।

अगर अपने-आपसे सवाल करें कि करें क्या तो पहला जवाब यही आएगा कि जैसे वह कर रहे हैं, वैसे ही हम भी करें।

 वह हमारे नागरिक क्षेत्रों को निशाना बना रहे हैं तो हम भी बनाएं।

 वह हमारी सेना की चौकियों को निशाना बना रहे हैं तो हम भी बनाएं।

 निशाना भी इस तरह बनाएं कि उनकी सारी शक्ति अपने बचाव में ही लग जाए।

 बीएसएफ के अतिरिक्ति महानिदेशक अरुण कुमार ने बयान दिया कि हम कभी भी ऐसे इलाकों पर फायरिंग नहीं करेंगे, जहां नागरिक आबादी हो।

 लेकिन अगर पाकिस्तान ने हमारे रिहाइशी इलाकों पर पहले फायरिंग की तो यह बात तय है कि हम करारा जवाब देंगे।

 अरु ण कुमार ने यह भी दावा किया कि भारत की जवाबी कार्रवाई में एक हफ्ते में 15 पाकिस्तानी रेंजर मारे गए हैं।

 वैसे पाकिस्तान इससे इनकार कर रहा है जो उसकी आदत है।

 उसने दो रेंजरों के मारे जाने तथा कुछ के घायल होने की बात स्वीकार किया है।

 अपनी जनता की नजर में मूूंछें ऊपर रखने के लिए पाकिस्तान के हुक्मरान ऐसा करते हैं।

 हमें इस बात के लिए तो निश्ंिचत रहना चाहिए कि हमारी ओर से जवाब दिया जा रहा है।

 किंतु क्या यह पर्याप्त है।

 जैसी हमने र्चचा की कि पाकिस्तान ने ऐसा रवैया क्यों अपनाया है।

 युद्धविराम का उल्लंघन तो वह पहले से करते रहा है पर एक साथ इतनी जगहों पर क्यों।

 इसका एक उत्तर यही है कि पाकिस्तान के सेना प्रमुख जनरल राहिल शरीफ 29 नवम्बर को सेवानिवृत्त होने वाले हैं।

 सर्जिकल स्ट्राइक से उनकी जो प्रतिष्ठा धूमिल हुई है, उससे परेशान हैं एवं कुछ बड़ा करना चाहते हैं।

 दूसरे, यह भी संभव है, वह सेवानिवृत्त नहीं होना चाहते हों।

 देश में एक वर्ग उनकी सेवा विस्तार के लिए आवाज उठा भी रहा है।

 उनकी प्रशंसा के पुल बांधने वालों की पाकिस्तान में कोई कमी नहीं है।

 इसलिए वह भारत के साथ तनाव इस सीमा तक बनाए रखना चाहते हैं ताकि देश को युद्ध की संभावना का आभास हो और यह मांग उठे कि ऐसे समय सेना प्रमुख को सेवानिवृत्त करना ठीक नहीं होगा।

 यह तभी हो सकता है जब लगे कि भारत के साथ युद्ध अवश्यंभावी है।

 यह भी संभव है कि पाकिस्तान जानबूझकर युद्ध की स्थिति पैदा करना चाहता हो ताकि दो नाभिकीय शक्तियों में टकराव न हो, यह सोचकर दुनिया की बड़ी शक्तियां हस्तक्षेप के लिए आगे आएं एवं कश्मीर का अंतरराष्ट्रीयकरण किया जा सके।

 हालांकि उसकी ऐसी तमाम कोशिशें विफल हो चुकी हैं।

 पनामा लीक मामले में घिरे एवं अपने विरु द्ध राजनीतिक दलों के आंदोलन का सामना करने वाले प्रधानमंत्री नवाज शरीफ को भी यह स्थिति मुफीद लगती है।

 अत: यह स्थिति सेना एवं सरकार दोनों के अनुकूल है।

 इन कारणों को ध्यान में रखें तो निष्कर्ष यही आएगा कि अभी गोलाबारी-गोलीबारी जारी रहेगी।

 सवाल है कि भारत इसमें क्या करे।

 क्या हमले का जवाब देने तक सीमित रहे या उससे आगे बढ़े।

 उत्तर यही निकलता है कि यदि हिंसक पशु का सामना करना हो तो फिर स्वयं पाशविकता पर उतरना पड़ता है।

 पाकिस्तान को उससे ज्यादा पाशविकता के बगैर हम रास्ते पर नहीं ला सकते।

 यह साफ हो गया कि एक बड़ा सर्जिकल स्ट्राइक ही पर्याप्त नहीं है।

 भारत को इससे आगे बढ़ना होगा।

, लेखक- अवधेश कुमार, सौजन्य – राष्ट्रीय सहारा, 02-11-2016।

