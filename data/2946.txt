असरदार लालू, लाचार नीतीश  (राष्ट्रीय  सहारा  )।

पिछले साल 20 नवम्बर को शपथ लेने के बाद बिहार के मुख्यमंत्री नीतीश कुमार ने राज्य के बड़े अधिकारियों को संबोधित करते हुए कहा था कि वे सांप्रदायिक संघर्ष के मामलों में बिना किसी भय या पक्षपात के कार्रवाई करें।

 इससे दो सवाल खड़े होते हैं।

 पहला, क्या प्रशासन इसके पहले भय या पक्षपात से ऊपर उठकर कार्रवाई नहीं करता था।

 दूसरा, इसकी क्या गांरटी है कि प्रशासन आगे भी निष्पक्ष भाव से काम करेगा।

 सवाल यह भी है कि नीतीश कुमार यह सब कहने की जरूरत क्यों पड़ी।

 क्या बिहार पुलिस के कामकाज में राजनीतिक हस्तक्षेप होता है या उसकी कार्य-पण्राली में ही कोई दोष है।

 अब यह सवाल मुखरता से उठने लगा है कि बिहार में कानून-व्यवस्था की हालत बिगड़ तो नहीं रही है।

जब 2005 में भाजपा के साथ नीतीश कुमार की सरकार बनी थी, तब बिहार में भय का माहौल था।

 हालांकि, नीतीश के सत्तारूढ़ होने पर राजद के शासन काल की तुलना में कुल अपराध में कमी नहीं आई थी, लेकिन हत्या के मामलो में गिरावट जरूर आ गई थी और भय का वातावरण भी तिरोहित हो गया था।

 इस बार भी लालू यादव की उसी छवि से जनता आशंकित है।

 ऐसे में जब हत्या के छिटपुट मामले सामने आ रहे हैं और मीडिया में उन्हें जगह मिल रही है, तब सरकार को संदेह का निराकरण करना चाहिए था।

 हालांकि इसी आधार पर यह निष्कर्ष नहीं निकाला जा सकता कि बिहार में कानून-व्यवस्था की स्थिति खराब हो गई है।

, लेकिन बिहार पुलिस मुख्यालय ने इस संदर्भ में जो आंकड़े जारी किए, वे उठते सवालों का समाधान करने के बजाय हकीकत को छिपाते प्रतीत हो रहे हैं।

 अगर गैर-सरकारी आंकड़ों पर विास किया जाए, तो मानना पड़ेगा कि नीतीश के शपथ लेने के बाद बिहार में हत्या के मामले बढ़े हैं।

 तो क्या यह लालू यादव के संग आने का नतीजा है।

 जिस पृष्ठभूमि में बिहार विधान सभा चुनाव संपन्न हुआ है, उसमें इन सवालों के बीज काफी हद तक छिपे हैं।

 जिस समाज ने महागठबंधन को अपना मत दिया, जमीनी धरातल पर उनमें अंतर्विरोध हैं।

 मतदान के पीछे भावनात्मक आवेग ज्यादा था, बुद्धि-विवेक का योगदान कम था।

 इसलिए समय के साथ इनमें व्याप्त अंतर्विरोध प्रकट होना ही था।

 पहली बात यह कि महागठबंधन ने संघ प्रमुख मोहन भागवत के आरक्षण संबंधी बयान को आधार बनाकर हिन्दुओं में अगड़ा-पिछड़ा ध्रुवीकरण किया।

 अगड़ों के खिलाफ बनी पिछड़ी एकता के कारण इसने पिछड़ों का वोट हथिया लिया, जबकि अति पिछड़ा और दलित समूह सत्ता में महती भागीदारी की उम्मीद लगाए बैठे थे।

 दूसरे शब्दों में संपन्न पिछड़ों, यादव-कुर्मी जाति के निहित स्वार्थी नेतृत्व ने अपने राजनीतिक हित के लिए इनका इस्तेमाल किया।

 नीतीश कुमार का मुख्यमंत्री बनना तो तय था, लालू यादव ने अपने बेटे तेजस्वी यादव को उपमुख्यमंत्री बनाकर यह भी सुनिश्चित कर दिया कि आने वाले समय में बिहार में सत्ता की बागडोर संपन्न पिछड़ों के हाथ में ही रहेगी।

, यानी सत्ता के केंद्र में आने के लिए महत्त्वाकांक्षी अति पिछड़ों और दलितों को अभी वर्षो इंतजार करना होगा।

 इससे उनके राजनीतिक नेतृत्व में कुंठा पैदा होना स्वाभाविक है।

 पिछड़ी एकता के नाम पर महागठबंधन ने चुनाव तो जीत लिया, लेकिन लालू-नीतीश के राज में बिहार में आरक्षण व्यवस्था पूरी तरह तर्कसंगत नहीं हो सकी है।

 ऐसा माना जा रहा है कि यह अति पिछड़ो के लिए न्यायपूर्ण नहीं है।

 आने वाले समय में यह भी टकराव का एक बिन्दु होगा।

 दूसरी ओर सामाजिक धरातल पर दोनों में काफी दूरी है।

 यादव और कुर्मी जाति का आचरण कुछ वैसा ही है, जैसा कि अगड़ी जाति के लोगों का हुआ करता था।

 इनमें प्रतिक्रियावाद का तत्व हावी है।

 सत्ता के निकट होने से इनमें अहंकार का आना स्वाभाविक है और इसके आसान शिकार ज्यादातर कमजोर जातियां ही होंगी।

 महागठबंधन का दूसरा महत्त्वपूर्ण सामाजिक आधार मुसलमान हैं।

 कथित गोमांस को लेकर जिस अखलाक की दादरी में हत्या हुई थी, वह बिहार में नहीं, उत्तर प्रदेश में है।

 ऐसे में बिहार में इसे चुनावी मुद्दा बनाने का कोई औचित्य नहीं था।

 अगर महागठबंधन के नेताओं ने इस संदर्भ में आपत्तिजनक बयान दिए, तो वह किसी धार्मिक सद्भाव के लिए नहीं दिया था, बल्कि उसका मकसद मुसलमानों को खुश करना था।

 भाजपा ने भी इस पर जरूरत से ज्यादा प्रतिक्रिया दी।

 नरेद्र मोदी ने जिस धार्मिक आरक्षण का मुद्दा उठाया था, उसमें दम होने के बावजूद पिछड़ों ने उस समय उसे तवज्जो नहीं दी।

 पर यह भी सच है कि मुसलमान ही नहीं, पिछड़ों के मानस में भी यह बात बैठ चुकी है।

 आशय यह है कि महागठबंधन के सामाजिक आधार में भी कहीं-न-कहीं सांप्रदायिक चेतना दबी हुई है।

, ध्यान देने की बात है कि चुनाव परिणाम के तत्काल बाद बिहार में जो सांप्रदायिक घटनाएं हुई हैं, उनमें ज्यादातर जगहोें पर मुसलमान और पिछड़े ही आमने-सामने थे।

 नीतीश का प्रशासन यहीं फंस जाता है, क्योंकि लड़ने वाले समुदाय महागठबंधन के समर्थक होते हैं।

 ऐसे में प्रशासन रणनीतिक स्तर पर दुविधा में पड़ जाता है।

 वह यह सोचने लगता है कि ऐसे तत्वों पर तत्काल कारगर कार्रवाई की जाए या पंचायत के जरिये उनमें समझौता कराया जाए।

 कई बार इससे तुष्टिकरण की राजनीति को ही बढ़ावा मिलता है, जो अंतत: कानून-व्यवस्था के प्रति लोगों के मन में सम्मान और विास को घटाता है।

 यह चुनाव के पहले भी जारी था, लेकिन अब यह ज्यादा होगा, क्योंकि अब सरकार में भाजपा के बजाए राजद है।

दरअसल, प्रशासन और समाज के रिश्ते को नकारा नहीं जा सकता।

 यह कोई अनहोनी बात नहीं है कि प्रशासन समाज और राजनीति की गतिशीलता को ध्यान में रखकर काम करता है, चिंताजनक बात यह है कि प्रशासन में कहीं न कहीं राजनीतिकों का हस्तक्षेप है।

 रोहतास के पुलिस अधीक्षक शिवदीप लांडे का स्थानांतरण हो या लालू के बेटों तेजस्वी यादव और तेज प्रताप यादव पर से मुकदमों का हटाया जाना, इसके उदाहरण हैं।

 कहा जा रहा है कि स्थानांतरण और पदस्थापन में पैसे का लेन-देन ही नहीं, जाति का भी सहारा लिया जा रहा है।

 कुछ खास जाति के लोगों को तरजीह देने का आरोप है।

, नीतीश भले ही यह कह रहे हो कि चेहरा नहीं काम के आधार पर स्थानांतरण और पदस्थापन होगा, लेकिन सच्चाई इससे दूर प्रतीत हो रही है।

 अगर अपने लोग प्रशासन में होंगे, तो उनसे मनमाफिक काम कराने में राजनेताओं को सुविधा होती है।

 बहरहाल, चुनाव परिणाम आने के बाद जो सवाल हवा में तैर रहे थे, वे अब अपना उत्तर पाना चाहते हैं।

 सवाल यही था कि नीतीश कुमार, लालू यादव की महत्त्वाकांक्षा पर कितना लगाम लगा पाएंगे और लालू यादव अपने समर्थकों पर कितना नियंतण्रस्थापित कर पाएंगे।

 कारण जो भी हो, गृह मंत्रालय नीतीश के पास है, इसलिए वे जिम्मेदारी से बच नहीं सकते।

 चुनौती गंभीर है, क्योंकि राजद के साथ उनके रिश्ते भाजपा की तरह सहज प्रतीत नहीं होते।

 पिछले दिनो दोनों पार्टियों के नेताओं के वाक्युद्ध से इसका अहसास हो जाता है।

,  , सौजन्य : -राष्ट्रीय  सहारा   ,5.02.2016,सत्येन्द्र सिंह।

