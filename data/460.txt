शुभ यात्रा का संकल्प (दैनिक जागरण)।

देश में विभिन्न राजनीतिक दलों द्वारा दशकों तक रेलवे को अपनी राजनीति चमकाने का जरिया बनाया जाता रहा है, जिसके कारण आज भारतीय रेल न सिर्फ आइसीयू में पहुंच गई है, बल्कि देश के आर्थिक विकास में भी रुकावट पैदा कर रही है।

 हालांकि गत वर्ष के रेल बजट के बाद यह प्रथा समाप्त हुई है।

 अगर हम पिछले साल और इस बार के दोनों बजटों को देखें तो पता चलता है कि इनमें उपभोक्ताओं यानी रेलयात्रियों को बड़े पैमाने पर सुविधाएं देने का वादा किया गया है।

 दरअसल यात्री चाहते हैं कि उन्हें समय पर और आसानी से कन्फर्म टिकट मिल जाए।

 यात्र से जुड़ी सारी सूचनाएं भी समय पर मिल जाएं।

 टेनों और स्टेशनों में साफ-सफाई की व्यवस्था हो और इसके साथ ही उनकी यात्र सुरक्षित तरीके से संपन्न हो जाए।

 यात्रियों की इन जरूरतों को पूरा करने पर इस बजट में न सिर्फ ध्यान केंद्रित किया गया है, बल्कि आने वाले दिनों में इसमें कैसे सुधार किया जाए, इसकी भी इच्छा जाहिर की गई है।

 सामान्य नागरिक की पहुंच में सस्ती दर पर सुपरफास्ट टेन चलाने की घोषणा स्वागतयोग्य है।

 हालांकि अक्सर देश में राजनीतिक कारणों से यात्री किराए में बढ़ोतरी नहीं की जाती है, जबकि जनता अच्छी सुविधा मिले तो ज्यादा किराया चुकाने के लिए तैयार है।

 दूसरी ओर माल भाड़े की दर पहले से ही दुनिया भर में उच्चतम स्तर पर है।

 डीजल के दाम गिरने के बाद इसमें कमी लाई जानी चाहिए।

 आज रेलवे माल भाड़े को डीजल की कीमतों से जोड़कर इसे और अधिक तार्किक बना सकता है।

, अगले चार साल में मालगाड़ियों की औसत गति 50 किलोमीटर प्रति घंटा और यात्री गाड़ियों की औसत गति 80 किलोमीटर प्रति घंटा करने, स्टार्टअप को बढ़ाव देने, गैंगमेन के लिए वायरलेस सुविधा उपलब्ध कराने, टेन चालक के केबिन में एसी लगाने की घोषणा की गई है।

 इसके साथ ही ट्रेन की पटरियों के किनारे सोलर पैनल, पेड़ पौधे लगाने की भी योजना है।

 रेल बजट की यह अच्छी बातें हैं।

 इन पर यदि सही तरह अमल होता है तो रेलवे एक नए रूप में देश के सामने उभरेगी और सही मायने में भारत के विकास का इंजन बन सकेगी।

 बजट में रेलवे के योजना आकार में 20 प्रतिशत की दर से बढ़ोतरी की गई है, लेकिन चालू वर्ष में राजस्व वृद्धि की दर 0.5 फीसद रही है।

 कहा जाता है कि धोखाधड़ी के अलावा अन्य कारणों से यात्रियों की संख्या 1.25 फीसद की दर से कम हुई है।

 माल ढुलाई में अनुमानित 7.5 फीसद के बजाय 3 फीसद वृद्धि की बात कही गई है।

 यहां लागत की उच्च दर चिंता की बड़ी वजह है।

 इसके अलावा बजट में माल ढुलाई के दायरे को बढ़ाने की योजना है।

 रेलवे से माल ढुलाई को कैसे प्रचारित किया जाए, इस पर भी ध्यान देने की जरूरत है।

 शोध एवं विकास पर जोर देकर हम कुछ समय बाद इसके लाभ हासिल कर सकेंगे।

 हमें जितनी जल्दी हो सके तकनीक को बढ़ावा देना चाहिए।

 इस पर ध्यान नहीं देकर हम रेलवे की क्षमताओं को बढ़ाने में देरी कर रहे हैं।

 यह लाइनों के दोहरीकरण और तिहरीकरण के बजाय रेलवे के विकास के लिए अच्छा कारगर उपाय होगा।

, सामान्य वर्ग के यात्री किराए में बीते दो सालों से थोड़ी-थोड़ी बढ़ोतरी आरंभ हुई है।

 रेलवे को यात्री किराए से 45000 करोड़ रुपये की आय होती है, जबकि रेलवे को यात्रियों को ढोने की लागत के रूप में करीब 75000 करोड़ रुपये खर्च करने पड़ते हैं।

 इसके साथ ही रेलवे को 34000 करोड़ रुपये पेंशन के रूप में देने होते हैं।

 इस भारी वित्तीय बोझ के कारण भारतीय रेल लगभग दिवालिया हो गई है।

 माल ढुलाई से होने वाली आय से रेल अपने कुछ घाटे की भरपाई करती है।

 चालू वर्ष में रेलवे का राजस्व घाटा 15000 करोड़ रुपये है।

 एलआइसी से 1.5 लाख करोड़ रुपये के कर्ज की लागत काफी ऊंची है।

 योजनागत खर्च में मूल्यह्रास, संरक्षा और लाभांश को शामिल नहीं किया गया है।

 रेलवे के सामने आज कई तरह की चुनौतियां हैं।

, वित्तीय संसाधन की भारी कमी है।

 लागत की उच्च दर एक अलग समस्या बनी हुई है।

 सड़क और जलमार्ग के जरिये माल ढुलाई में वृद्धि ने भी रेलवे के सामने समस्या पैदा कर दी है।

 इससे रेलवे की माल ढुलाई की क्षमता प्रभावित हो रही है।

 भविष्य की जरूरतों को पूरा करने लायक रेलवे के पास संरक्षा के पर्याप्त उपाय नहीं हैं।

 रेलवे के पास अभी जो क्षमता और विशेषज्ञता है वह अपने यात्रियों के लिए मुफीद नहीं है।

 रेलवे ने साढ़े छह दशकों में ऐसा कोई ढांचा नहीं खड़ा किया है जिसको लेकर यात्री उत्साहित हों।

 रेलवे को लंबे समय से सुधारों का इंतजार है और उम्मीद है कि इस बजट के बाद यह इंतजार समाप्त होगा।

, रेलवे देश की सेवा तभी कर पाएगा जब यह व्यावहारिक और आधुनिक बनने के साथ ही उचित कीमत पर आम यात्री की जरूरतें पूरी करने में सक्षम हो जाएगा।

 हालांकि इसके लिए काफी कुछ किए जाने की जरूरत है।

 रेलवे का पूरी तरह कायाकल्प करना होगा।

 कर्मचारियों की कुशलता बढ़ाकर उत्पादकता बढ़ाने के अतिरिक्त तकनीक का समावेशन रेलवे के उत्थान में ज्यादा कारगर होगा।

 संविधान के अनुच्छेद 122 और 1924 के रेलवे कनवेंशन कमेटी के प्रस्ताव में कहा गया है कि रेल बजट एक अलग बजट है।

 रेल लगभग देश के हर व्यक्ति को प्रभावित करती है और यह सिर्फ केंद्र के अधिकार क्षेत्र में आती है।

 लोगों की अपेक्षाएं काफी ज्यादा हैं और आर्थिक विकास और देश की एकता के लिए जरूरी है कि रेलवे के लिए अलग से बजट की व्यवस्था बरकरार रहे।

 भारतीय रेल ने लंबा सफर तय किया है।

 उसकी यात्र अभी समाप्त नहीं हुई है और न कभी होगी।

 इस यात्र को कितना आकर्षक, आरामदायक और सुरक्षित बनाया जाए, यह सरकारों को तय करना है।

,  ।

सौजन्य: दैनिक जागरण, 26.02.2016,सतीश कुमार विज(रेलवे बोर्ड के पूर्व सदस्य हैं)।

