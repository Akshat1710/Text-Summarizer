टूटती उम्मीद (बिजनेस स्टैंडर्ड)।

केंद्रीय वित्त मंत्री अरुण जेटली ने राजनीतिक दलों को चंदे के रूप में मिलने वाली राशि पर आयकर छूट का बचाव किया है।

 यह बहुत निराश करने वाली बात है।

 जेटली ने उचित ही कहा कि राजनीतिक दलों को कोई नई कर रियायत नहीं दी जा रही है, न ही उनको अंकेक्षण में कोई राहत दी जा रही है।

 नोटबंदी के बाद कोई भी राजनीतिक दल 500 या 1,000 रुपये की राशि में चंदा नहीं ले सकेगा और ऐसा करने वाले दल को कानून का उल्लंघन करने वाला माना जाएगा।

वित्त मंत्री ने कहा कि किसी भी अन्य व्यक्ति की तरह राजनीतिक दल भी अपनी पुरानी नकदी को इस महीने के अंत तक बैंक में जमा कर सकते हैं।

 बशर्ते कि वे इस आय के स्रोत के बारे में संतोषजनक जानकारी दे सकें और उनके बहीखातों में इस राशि का उल्लेख नोटबंदी की तारीख यानी 8 नवंबर के पहले भी हो।

 परंतु राजनीतिक दलों को 20,000 रुपये से कम मूल्य के दान के बारे में कोई ब्योरा देने की आवश्यकता नहीं है और यह हर कोई जानता है कि काले धन का संग्रह करने वाले इस प्रावधान का भरपूर दोहन कर रहे हैं।

 जेटली और समूचा राजनीतिक वर्ग इस ओर से आंखें मूंदे रहने का दोषी है।

 ठीक वैसे ही जैसे देश में काले धन और भ्रष्टïाचार का।

 नरेंद्र मोदी के नेतृत्व वाली केंद्र सरकार जो उच्च नैतिक मानदंडों की बात करती है उसे देखते हुए तो यह आश्चर्यचकित करता है।

, असल समस्या यही है कि राजनीतिक दलों के लिए पुराने नियमों में कोई बदलाव नहीं किया गया।

 हकीकत में यह बात काफी हद तक संभव है कि मौजूदा राजनीतिक दल 8 नवंबर के बाद भी पुराने नोट में चंदा लेते रहे हों और वे उसे अतीत में जमा 20,000 रुपये से कम के अलग चंदे (या मान लें 2,000 रुपये से कम) के रूप में दिखा सकते हैं और फिर उसे बिना किसी पूछताछ के बैंक में आसानी से जमा कर सकते हैं।

 इस राशि पर वे कोई कर भी नहीं देंगे।

, निश्चित तौर पर इस बात के पर्याप्त प्रमाण हैं कि कई राजनीतिक दल ऐसे भी हैं जो कभी चुनाव तक नहीं लड़े।

 ऐसे में यह कल्पना करना गलत नहीं होगा कि वे काले धन को सफेद करने का काम करेंगे।

 सबसे बुरी बात यह कि मौजूदा प्रमुख दलों में भी घोषित चंदा कर रिटर्न में केवल 20-25 फीसदी का हिस्सेदार नजर आता है।

 पारदर्शिता की यह कमी तब और स्पष्टï हो जाती है जब सभी राजनीतिक दल सूचना के अधिकार अधिनियम के दायरे में आने का विरोध करते हैं।

, अस्पष्टïता के विपरीत आम नागरिकों को जबरदस्त जांच-परख का सामना करना पड़ता है।

 नोटबंदी के बाद तो यह चलन और बढ़ गया है।

 लोगों को 2,000 रुपये की मामूली राशि हासिल करने के लिए अपनी पहचान का प्रमाण देना पड़ा है और हाथ पर स्याही लगवानी पड़ी है।

 अब नया नियम यह आया है कि एक दिन में 500 और 1,000 रुपये के केवल 5,000 रुपये मूल्य के नोट ही जमा किए जा सकेंगे, वह भी उचित वजह बताने के बाद ही।

, सार्वजनिक जीवन में बेहतरी के लिए कोई भी ईमानदार नागरिक ऐसे कदमों को परेशान करने वाले लेकिन जरूरी कदम बताएगा लेकिन ऐसा है नहीं।

 आशंका यह है कि राजनीतिक दल अब पहले की तुलना में काले धन के कहीं अधिक बड़े ठिकाने बन जाएंगे।

 नोटबंदी की अपेक्षाकृत खराब योजना के बाद यह एक और दुर्भाग्यपूर्ण बात है।

 मोदी के पास अवसर था कि वे राजनीतिक चंदे को पूरी तरह पारदर्शी बना देते।

 देश के लाखों लोगों ने इस उम्मीद में कष्टï सहा कि यह देश के लिए अच्छा होगा।

 लेकिन अब यह उमीद छीज रही है।

, सौजन्य – बिजनेस स्टैंडर्ड।

