हटाना होगा गतिरोध (दैनिक जागरण)।

राज्य गठन को 16 वर्ष बीत चुके हैं।

 राज्य को विकास की जो गति पकडऩी थी, वह नहीं पकड़ सकी लेकिन स्थितियां लगातार पटरी पर लौटती दिख रही हैं।

 किसी के कामकाज में कमी निकालने से बेहतर होगा कि हम आगे देखें।

 वल्र्ड बैंक ने आसान कारोबार की संभावना वाले अग्र्रणी राज्यों में झारखंड को रखा है।

 यह उत्साहजनक है।

 सतत विकास की प्रक्रिया को तेजी से बढ़ाने की जरूरत है।

 लोगों की राज्य सरकार से ढेरों अपेक्षाएं हैं।

 पूर्ण बहुमत की सरकार को इस दिशा में प्रयास करना होगा।

 पूर्व में राजनीतिक दबाव और बाध्यता के कारण परेशानियां खड़ी हुई थीं।

 ‘सबका साथ, सबका विकासÓ सरकार का एजेंडा है।

 इस लिहाज से संतुलित विकास को गति देना ही एकमात्र एजेंडा होना चाहिए।

 समस्याओं को चिह्नित कर उन्हें दूर करने का उपाय राज्य सरकार को तेज करना होगा।

 राज्य सरकार के विभिन्न महकमे में ऊपर से नीचे तक जड़ जमा चुके भ्रष्टाचार पर कड़ा प्रहार आरंभ हो चुका है।

 इस दिशा में सरकार ने निगरानी ब्यूरो को भ्रष्टाचार निरोधक ब्यूरो में तब्दील कर इच्छाशक्ति दिखाई है।

 भ्रष्ट कर्मियों की रिकार्ड गिरफ्तारियां हुई हैं।

 कार्यप्रणाली में सुधार के लिए यह मील का पत्थर साबित होगा।

 कुपोषण, अंधविश्वास, गरीबी, बेरोजगारी, पलायन, स्वास्थ्य सुविधाओं में कमी को सरकार दूर करने का प्रयास कर रही है।

 सरकार के मुखिया की चुस्ती इसमें दिखती है।

 वे टीम भावना के साथ सारे काम को अंजाम दे रहे हैं।

 कुछ विभागों का कामकाज संतोषजनक नहीं है।

 मुख्यमंत्री ने समीक्षा बैठकों में अफसरों को स्पष्ट चेतावनी दे रखी है कि उन्हें बेहतर परिणाम देना होगा।

 कुछ अधिकारी पुराने ढर्रे को छोडऩा नहीं चाहते।

 कामकाज तो दूर अधिकांश अधिकारी आधार आधारित उपस्थिति तक बनाने से परहेज करते हैं।

 यह घोर अनुशासनहीनता है।

 अगर उच्च पदों पर बैठे अधिकारी अनुशासन का पालन नहीं करेंगे तो निचले स्तर के कर्मियों से इसकी अपेक्षा नहीं की जा सकती।

 कायदे से टीम लीडर को अपनी क्षमता प्रदर्शित करनी होगी।

 जो अधिकारी कामकाज में अनुशासन मानने को तैयार नहीं हैं उनके खिलाफ कड़ी कार्रवाई की तैयारी हो रही है।

 यह ख्याल रखना होगा कि झारखंड के साथ अलग हुए दो राज्य उत्तराखंड और छत्तीसगढ़ काफी आगे निकल चुके हैं।

 हमें उनकी बराबरी करने और उनसे आगे निकलने की रणनीति तैयार करनी होगी।

 इसी में राज्य का विकास निहित है।

 आमलोगों की अपेक्षाओं पर खरा उतरना सबसे बड़ी चुनौती है।

 इस दिशा में जितनी गंभीरता से प्रयास हो उतना ही अच्छा होगा।

 स्थानीय संपादकीय : झारखंड ।

सौजन्य – दैनिक जागरण।

