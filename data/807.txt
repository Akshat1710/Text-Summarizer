बदला माहौल (बिजनेस स्टैंडर्ड)।

दो वर्ष के अंतराल के बाद बाजार सूचकांक एक बार फिर नई ऊंचाई छूने का प्रयास कर रहे हैं।

 निफ्टी और सेंसेक्स दोनों वर्ष 2015 की पहली तिमाही के स्तर के करीब हैं।

 ऐसा केवल भारत में नहीं हो रहा है।

 अमेरिकी बाजार भी उछाल पर हैं।

 दोनों देशों को हाल में अप्रत्याशित घटनाओं का सामना करना पड़ा था, ऐसे में उनकी मजबूती ने निवेशकों को चकित कर दिया।

 अमेरिका में डॉनल्ड ट्रंप की जीत और उनकी अपारंपरिक नीतियों के बावजूद बाजार में तेजी है।

 डाऊजोंस सूचकांक गत 8 नवंबर से अब तक 14 फीसदी की वृद्घि दर्ज कर चुका है।

 ट्रंप को उसी दिन राष्टï्रपति चुनाव में जीत मिली थी।

 अगले कुछ दिन उभरते बाजारों के लिए ठीक नहीं थे और एमएससीआई सूचकांक 7 फीसदी गिरा।

वैश्विक नजरिये से अमेरिकी राष्टï्रपति के व्यवहार में अनिश्चितता थी जबकि भारत नोटबंदी से जूझ रहा था।

 नोटबंदी की घोषणा ट्रंप की जीत के कुछ घंटे पहले ही की गई थी।

 ऐसी आशंका थी कि नोटबंदी से जीडीपी को नुकसान पहुंचेगा और कारोबारी मुनाफे को भी।

 दिसंबर तक भारतीय बाजार शिथिल रहे।

 लेकिन 2017 में वैश्विक स्तर पर वृद्घि में सुधार होने लगा है।

 अमेरिका की अर्थव्यवस्था में सुधार हो रहा है।

 यूरोप में भी बेहतर पूर्वानुमान नजर आ रहा है और ब्राजील और रूस में सुधार का दौर है।

 भारत में कुछ उपभोक्ता संबंधी उद्योगों में नोटबंदी का दबाव नजर आया लेकिन तीसरी तिमाही में कारोबारी नतीजे चौंकाने वाले रहे।

 भारतीय उद्योग जगत को उच्च जिंस मूल्य का लाभ मिला।

 विनिर्माण क्षेत्र के मुनाफे में भी सुधार हुआ।

 संस्थागत विदेशी निवेशकों ने वर्ष 2016 में 11,000 करोड़ रुपये की बिकवाली की थी जबकि वर्ष 2017 में वे अब तक 10,000 करोड़ रुपये की खरीद कर चुके हैं।

 घरेलू निवेशकों की बात करें तो वे शेयरों को अहम परिसंपत्ति वर्ग में गिनते हैं।

 वर्ष 2016-17 में इक्विटी फंड में 50,000 करोड़ रुपये की आवक हुई है।

 इसमें से अधिकांश राशि व्यवस्थित निवेश योजनाओं के जरिये आई है।

, इन आवकों और सुधरे हुए रुझान के साथ सेंसेक्स 8 नवंबर यानी नोटबंदी के दिन के स्तर से करीब 5 फीसदी ऊपर है।

 शेयरों में मौजूदा रैली में रिलायंस इंडस्ट्रीज एक अहम हिस्सेदार है।

 उसके शेयर 8 नवंबर से 28 फीसदी बढ़े हैं।

 मौजूदा सरकार के अब तक के कार्यकाल की बात करें तो निफ्टी तीसरी बार 9,000 अंकों का स्तर मानक पार करने की कोशिश में है।

 इससे पहले उसने मार्च 2015 और सितंबर 2016 में ऐसा किया था।

 वहीं दूसरी ओर वर्ष 2016 की पहली तिमाही में बाजार को खराब दौर से गुजरना पड़ा था।

 उस वक्त चीन में मंदी और जिंस कीमतों में गिरावट के बीच वैश्विक वृद्घि के दबाव में रहने के आसार के बीच निफ्टी 7,000 अंक से नीचे गिर गया था।

 नोटबंदी के बाद उसमें इतनी गिरावट नहीं आई।

 वह दिसंबर के आखिर में तीन दिन तक 8,000 से कुछ ही अंक नीचे गया।

, वैश्विक स्तर पर शेयरों को लेकर सकारात्मक पूर्वानुमान नजर आ रहे हैं।

 निवेशकों को इस बात का यकीन नजर आ रहा है कि ट्रंप की आर्थिक सुधार योजना से वृद्घि दर मजबूत होगी और कुछ हद तक मुद्रास्फीति की वापसी होगी।

 इसे सकारात्मक माना जा रहा है क्योंकि इससे शेयरों का माहौल सुधरेगा।

 एसऐंडपी 500 की साझा आय वृद्घि के 2018 में दो अंकों में जाने का अनुमान है इससे पहले लगातार तीन साल उसका प्रदर्शन स्थिर रहा।

 भारत में सबकी नजर पांच राज्यों के विधानसभा चुनाव नतीजों पर रहेगी।

 खासतौर पर उत्तर प्रदेश के नतीजों पर।

 परंतु कारोबारी जगत की आय में सुधार से यह मौजूदा स्तर से बेहतर ही होगा।

 अगर कोई गिरावट होती है तो वह अल्पकालिक होगी।

सौजन्य- बिजनेस स्टैंडर्ड।

