विरोध के बीच डॉनल्ड ट्रंप (नवभारत टाइम्स)।

अमेरिका के नवनिर्वाचित राष्ट्रपति डॉनल्ड ट्रंप एक तरफ अपनी इमेज सुधारने का प्रयास करते दिख रहे हैं, दूसरी तरफ देश के ही एक वर्ग में लगातार चिंता का सबब भी बन रहे हैं।

 सालाना एक डॉलर वेतन लेकर लगातार बगैर छुट्टी के काम करने की बात कहकर वह उस वर्ग में भी अपनी पैठ बनाना चाहते हैं, जो उनका विरोध कर रहा है।

, ऐसा कहकर ट्रंप अपनी पुरानी विलासितापूर्ण छवि को बदलने का प्रयास कर रहे हैं।

 लेकिन रविवार को ट्रंप ने अमेरिका में रह रहे अवैध प्रवासियों को देश से बाहर करने या जेल में डाल देने का जो बयान दिया है, उससे वहां की प्रवासी आबादी में बेचैनी देखी जा रही है।

, उन्होंने मेक्सिको की सीमा पर दीवार बनाने और बाड़ लगाने की भी बात कही, अलबत्ता मेक्सिको सरकार ने इसके खर्च में किसी भी तरह की हिस्सेदारी निभाने से साफ मना कर दिया।

 यहां तक कि हाउस ऑफ रेप्रिजेंटटिव में ट्रंप की रिपब्लिकन पार्टी के नेता पॉल रेयान ने भी ट्रंप के इस बयान के विपरीत जाते हुए कहा कि भले ही प्रवासियों को हटाने को लेकर चुनाव प्रचार किया गया हो, लेकिन सांसद बिना दस्तावेज वाले प्रवासियों को पकड़ने और इसके लिए प्रत्यर्पण बल गठित करने को तैयार नहीं हैं।

, सरकारी अनुमान है कि अमेरिका में करीब 1 करोड़ 10 लाख प्रवासी बगैर दस्तावेज के रह रहे हैं।

 इनकी बहुसंख्या मेक्सिको से आई हुई है, क्योंकि लंबे समय से वहां के लोग अमेरिका आकर काम करते रहे हैं।

 जाहिर है, कि ट्रंप के निशाने पर सबसे पहले मेक्सिको के ही लोग हैं।

 लेकिन वे लोग भी फिलहाल भविष्य की चिंता में डूबे हैं, जो दूसरे देशों के हैं और जिनके पास अमेरिका में रहने के पुख्ता दस्तावेज नहीं हैं।

बेचैनी अमेरिका के उस वर्ग में भी है, जिसे लग रहा है कि आने वाले वक्त में उनके यहां रेसिज्म का वह ‘आदर्शवादी’ रूप देखने को मिल सकता है, जो अमेरिका के लोकतांत्रिक मूल्यों के लिए घातक सिद्ध होगा।

 यही वजह है कि पिछले 5 दिनों से कई बड़े अमेरिकी शहरों में लोग जुलूस निकालकर कह रहे हैं कि वे ट्रंप को अपना राष्ट्रपति नहीं मानते।

सौजन्य – नवभारत टाइम्स।

