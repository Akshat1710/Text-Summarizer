क्या देश को फ्री बेसिक्स चाहिए ।

 (दैनिक भास्कर  )।

इसके पहलेकि मैं शुरुआत करूं, मैं यह स्वीकार करना चाहूंगा कि मैं जरा मार्क ज़करबर्ग का फैन हूं।

 कौन नहीं होगा।

 हार्वर्ड में पढ़ाई छोड़ने वाला इंटरनेट स्टार्टअप कंपनी खोलता है और इसे दुनिया की सबसे कीमती कंपनी बना देता है।

 फेसबुक के डेढ़ अरब से ज्यादा सक्रिय सदस्य हैं।

 लोगों को फेसबुक की लत लग गई है, जहां वे अपने मित्रों की जिंदगियों का जायजा लेते हुए घंटों गुजार देते हैं।

 मार्क ने दुनिया को व्यापक स्तर पर ऐसा बदला है कि जैसा अब तक कभी हुआ ही नहीं।

 उन्होंने किसी को मजबूर नहीं किया और फिर भी लाखों लोगों को अपनी निर्मिति की ओर आकर्षित किया।

 वे खरबपति बन गए और फिर उन्होंने और भी महान काम किया।

 उन्होंने अपनी 45 अरब डॉलर की संपत्ति का 99 फीसदी चैरिटी में लगाने की घोषणा की।

 दान में दी जाने वाली यह चकरा देने वाली राशि है (करीब 3,000,00 करोड़ रुपए)।

 इतना कुछ कर दिया, जबकि मार्क अभी सिर्फ 31 साल के हैं।

 मुझे लगता है कि वे आज मौजूद लोगों में महानतम हैं।

, इस सब का महत्व क्यों है।

 क्योंकि मार्क फ्री बेसिक्स नामक पहल को बढ़ावा दे रहे हैं (पहले इसे इंटरनेट डॉट ओआरजी कहा जाता था)।

 माना जा रहा है कि इससे दुनियाभर में और अधिक लोग इंटरनेट से जुड़ जाएंगे।

 फ्री बेसिक्स के तहत ऐसे विकासशील देशों की मौजूदा टेलीकॉम कंपनियों के साथ सहयोग की बात है, जहां इंटरनेट की पैठ अब भी बहुत कम है।

 विचार यह है कि मौजूदा कंपनियों ने लोगों को पहले से ही फोन के जरिये वॉइस सर्विसेस से जोड़ रखा है, लेकिन ऐसे कई लोग डेटा सर्विस का खर्च वहन नहीं कर सकते और इसलिएर वे इंटरनेट की दुनिया से कटे हुए हैं।

, उन्हें इंटरनेट की दुनिया में जल्दी से लाने का एक रास्ता यह है कि उन्हें मुफ्त इंटरनेट सुविधा दी जाए, जिसमें कुछ सीमित चुनी हुई साइट हों और बैंडविड्थ भी कम हो।

 टेलीकॉम कंपनियां और साइट चलाने वाले आपस में तय करेंगे कि सब्सिडी को किस तरह उपयोग में लाया जाएगा।

 यहां तक तो सब ठीक है, क्योंकि आर्थिक रूप से कमजोर तबको को मुफ्त इंटरनेट दिए जाने से किसे इनकार होगा।

 इसकी रफ्तार धीमी भी हुई तो क्या, नहीं से तो बेहतर ही होगा, ठीक।

 नि:शुक्ल इंटरनेट केवल कुछ ही साइट पर जाने की सुविधा देगा तो क्या किसी भी साइट पर जाने से तो बेहतर होगा, नहीं।

 और यहीं पर मामला पेचीदा हो जाता है।

 साइट्स की यह सीमित संख्या ही फ्री बेसिक्स के विरोध के केंद्र में है।

 ये साइट (बेशक, फेसबुक तो खासतौर पर होगी) कौन-सी हैं।

 इन साइट का चयन कौन करेगा (फेसबुक एक प्रतीत होती है)।

 यदि कुछ ही साइट को अनुमति दी गई, तो क्या बाहर रखी गई साइट के मालिकों को कम यूज़रबेस होने का नुकसान नहीं होगा।

 क्या इंटरनेट के नए नागरिकों यानी नेटीजन को तुलनात्मक चुनाव का विकल्प नहीं होगा- मसलन, ऑनलाइन रिटेल विकल्प, मीडिया कंटेंट।

, ये सब असली मुद‌्दे हैं।

 सौभाग्य से अब तक तो इंटरनेट को इस तरह नियंत्रित नहीं किया गया है कि कौन-से उपभोक्ताअों को कौन-सी साइट पर जाने की इजाजत होगी।

 जरा कल्पना कीजिए कि नियामक गूगल से कहे कि वह भारत में हर इंटरनेट यूज़र के लिए भुगतान करे।

 स्पैक्ट्रम की तरह यदि इंटरनेट यूज़र एक्सेस की भी नीलामी शुरू हो जाए।

 यह मुमकिन है, लेकिन हम जिस इंटरनेट को जानते हैं, वह इससे खत्म हो जाएगा।

 अभी तो कोई भी छोटी स्टार्टअप कंपनी जोरदार वेबसाइट बनाने अौर पूरी दुनिया तक पहुंचने की उम्मीद कर सकती है (फेसबुक ने ठीक यही किया है)।

 यदि सरकारें या निगम यूज़र एक्सेस को नियंत्रित करने लगंे तो केवल बड़े खिलाड़ी ही इंटरनेट पर हावी हो जाएंगे।

 ऐसा अब भी है, लेकिन इसे बलपूर्वक नहीं किया गया है।

, आप फेसबुक का चुनाव खुद करते हैं और इसीलिए यह इतनी बड़ी बात है।

 फ्री बेसिक्स का विचार महान होने के बाद भी दुनिया को जोड़ने का इसका इरादा इतना बड़ा नहीं लगता, जब यह यूज़र के लिए उपलब्ध साइट्स को सीमित करता है।

 फिर यह एक खतरनाक मिसाल भी कायम करता है, क्योंकि जल्दी ही यह स्वीकार हो जाएगा कि यूज़र के कुछ तबकों को इंटरनेट का केवल कुछहिस्सा ही इस्तेमाल के लिए उपलब्ध हो (यह कीमत, देश की स्थिति आदि पर आधारित होगा)।

 फ्री बेसिक्स के पैरोकार दलील दे सकते हैं कि जब हम इंटरनेट मुफ्त दे रहे हैं तो सीमित एक्सेस मुद्‌दा क्यों बनना चाहिए।

 जिन्हें सारी साइट तक पहुंच चाहिए (यानी पूरा इंटरनेट), वे कभी भी भुगतान पर प्लान ले सकेंगे।

 कुछ साइट पर होने से इंटरनेट की भूख बढ़ेगी और संभावना यही होगी कि यूज़र जल्दी ही कोई कोई इंटरनेट प्लान खरीदेगा।

 फिर मुक्त बाजार में फेसबुक या कोई अन्य एकाधिकार के हथकंडे अपनाएगा तो उसका पर्दाफाश हो जाएगा।

 ये दलीलें भी अपनी जगह ठीक ही हैं।

 कुल-मिलाकर फ्री बेसिक्स में कुछ मुद्‌दे तो हैं।

 हालांकि, इसका हमेशा के लिए तिरस्कार कर देने में भी कोई अर्थ दिखाई नहीं देता।

 इस जटिल मुद्‌दे की समझ के अभाव के कारण फ्री बेसिक्स के विरोधी, मार्क को सबकुछ अपने नियंत्रण में लेने वाले खलनायक और फेसबुक को दुष्ट एमएनसी साम्राज्य के रूप में चित्रित कर रहे हैं।

 फेसबुक के तूफानी जनसंपर्क अभियान (कुछ जरूरत से ज्यादा महंगे विज्ञापन, जिसमें गरीब किसान दिखाए गए हैं) ने ही कुछ विरोधी खड़े कर दिए हैं।

 ‘ऐसे महंगे विज्ञापन बताते हैं कि इसके पीछे कोई दूसरा इरादा होना चाहिए,’ यह कोई तार्किक बयान नहीं है।

 जिंदगी में सभी पक्षों को फायदा पहुंचाने वाली स्थितियां भी होती हैं, और इसमें सामने मौजूद कई बिज़नेसमैन की बजाय मार्क पर भरोसा किया जा सकता है।

, एक विचार के रूप में हमें फ्री बेसिक्स का स्वागत करना चाहिए, लेकिन चिंताएं भी सामने रखनी चाहिए।

 बिज़नेस के बड़े अवसर के साथ समाज कल्याण की विशाल संभावनाओं को देखते हुए कोई अच्छा समाधान निकलना बिल्कुल संभव है।

 फेसबुक को पूरा इंटरनेट खोलने में भी कोई हर्ज नहीं होना चाहिए, क्योंकि तब लोग अपना ज्यादातर वक्त फेसबुक पर बिताएंगे।

 हम नागरिकों को भी यह स्वीकार करना होगा कि चूंकि फेसबुक पहल कर रहा है तो उसे कुछ फेसबुक से जुड़े वाजिब लाभ पाने का हक है।

 हमारी सरकार वांछित हद तक सेवाएं देने में सक्षम नहीं है, तो इस तरह निजी क्षेत्र को शामिल करना आवश्यक ही नहीं, अपरिहार्य है।

 सार्वजनिक परिवहन के एप से लेकर फ्री इंटनेट मुहैया कराने वालों तक, हमें उन्हें खलनायक बताने की बजाय ऐसी पहल का स्वागत करना चाहिए।

 हालांकि, हमें अपनी चिंताओं को भी दूर तो करना ही चाहिए।

 फ्री बेसिक्स का स्वागत है मार्क, लेकिन थोड़े फ्री, बेसिक कॉमनसेन्स के साथ।

,  , सौजन्य :- दैनिक भास्कर  ,13.01.2016,चेतन भगत (अंग्रेजीके युवा उपन्यासकार)।

