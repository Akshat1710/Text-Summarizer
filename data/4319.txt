चेतावनी के संकेत (बिजनेस स्टैंडर्ड)।

अब तक यह स्पष्ट नहीं था कि सरकार के नोटबंदी के निर्णय का क्या असर हुआ।

 परंतु तीसरी तिमाही के शुरुआती कारोबारी नतीजे बता रहे हैं कि यह असर नकारात्मक है।

 जैसी कि आशंका थी मांग में भारी कमी आई।

 इसके चलते कारोबारियों का मुनाफा बुरी तरह प्रभावित हुआ।

 यह असर मामूली नहीं है।

 160 कंपनियों के नमूने से पता चलता है कि मुनाफे में बीती 10 तिमाहियों में सबसे धीमी वृद्घि हुई है।

 हालांकि यह नमूना बहुत छोटा है लेकिन इसमें कई क्षेत्रों की दिग्गज कंपनियां शामिल हैं।

 इसमें निफ्टी की सात कंपनियों के नाम शामिल हैं।

 यकीनन कुछ क्षेत्रों का समुचित प्रतिनिधित्व नहीं हुआ है और असल तस्वीर अन्य नतीजे आने के बाद ही सामने आएगी।

 उदाहरण के लिए हालांकि वाहनों की बिक्री निराशाजनक रही लेकिन कंपनियों के वित्तीय नतीजे अभी सामने नहीं हैं।

 इसी तरह सीमेंट और विनिर्माण कंपनियों ने भी नतीजे घोषित नहीं किए हैं।

 मोटे तौर पर माना जा सकता है कि व्यापक तस्वीर भी ऐसी ही होगी जैसी कि ये नमूने बता रहे हैं।

निश्चित तौर पर कुछ सुधार हुआ जिसके लिए वैश्विक कारक जिम्मेदार रहे।

 कच्चे तेल की कीमतें बढ़ी हैं इससे रिलायंस इंडस्ट्रीज की वृद्घि तेज हुई।

 औद्योगिक रसायन क्षेत्र के मुनाफे में सुधार आया क्योंकि जिंस चक्र मजबूत हुआ।

 अमेरिकी डॉलर मजबूत हुआ है और सूचना प्रौद्योगिकी कंपनियों के नतीजे बेहतर हैं।

 कुल मिलाकर 160 कंपनियों के नतीजों के मुताबिक तीसरी तिमाही में 2.26 लाख करोड़ रुपये की बिक्री हुई।

 यह गत वर्ष की समान अवधि की तुलना में 9.9 फीसदी बेहतर है।

 बिक्री में हुई बढ़ोतरी पहली नजर में ठीक नजर आती है।

, इससे लगता है कि मांग पर कोई खास बुरा असर नहीं हुआ।

 बहरहाल बिना रिलायंस के बिक्री वृद्घि में 6.3 फीसदी की गिरावट आ जाती है।

 परिचालन मुनाफे की बात करें तो वह सभी कंपनियों के लिए 4.7 फीसदी बढ़ा जबकि शुद्घ मुनाफा 1.2 फीसदी तक बेहतर हुआ।

 अगर अप्रत्याशित नतीजों का समायोजन कर दें तो मुनाफा स्थिर रहा यानी इसमें बमुश्किल 0.1 फीसदी की बढ़ोतरी हुई।

 सात निफ्टी कंपनियां मिलकर भी शुद्घ मुनाफे में 2.3 फीसदी की ही वृद्घि दर्ज करा पाईं।

 अगर रिलायंस को निकाल दिया जाए तो साल दर साल आधार पर मुनाफा दरअसल 1.2 फीसदी गिर गया।

 अगर सूचना प्रौद्योगिकी क्षेत्र को भी अलग कर दिया जाए तो यह मुनाफा 6.2 फीसदी तक गिर गया।

, बैंकों और गैर बैंकिंग वित्तीय कंपनियों की बात करें तो बैंकों के लिए टे्रजरी प्रतिफल में गिरावट अप्रत्याशित लाभ लेकर आई।

 परंतु ऋण की मांग पर भी बुरा असर हुआ जबकि फंसा हुआ कर्ज (एनपीए) और बढ़ गया।

 निजी बैंकों का प्रदर्शन अच्छा रहा।

 उनका मुनाफा बढ़ा और फंसे कर्ज में कुछ कमी आई।

 आवासीय क्षेत्र की दिग्गज कंपनियों मसलन एलआईसी हाउसिंग का मुनाफा और बिक्री में वृद्धि दो अंकों में रही।

 लेकिन सरकारी बैंकों मसलन केनरा बैंक आदि के फंसे हुए कर्ज की स्थिति खराब हुई।

 10 बैंकों के नमूने में ऋण वृद्घि 6 फीसदी से कम रही।

, कुलमिलाकर मुनाफा 23.5 फीसदी गिरा।

 यह चिंता जताई जा रही है कि कई सरकारी बैंक जिन्होंने नतीजे घोषित नहीं किए हैं उनका एनपीए और खराब हो सकता है।

 ट्रेजरी प्रतिफल स्थिर रहा यानी भविष्य में कुछ अप्रत्याशित लाभ की संभावना नहीं है।

 दैनिक उपयोग की उपभोक्ता वस्तुओं के शुद्घ लाभ में 7.5 फीसदी की गिरावट आई।

 इस क्षेत्र की कोई कंपनी दो अंकों की वृद्घि नहीं हासिल कर सकी।

 उम्मीद की एक किरण आपूर्ति शृंखला में नजर आती है जो मंदी के बावजूद बाधित नहीं दिखती।

 उम्मीद की जानी चाहिए कि बजट में ऐसे कदम उठाए जाएंगे जो खपत को बढ़ावा दें और निवेश चक्र दोबारा शुरू हो सके।

, सौजन्य- बिजनेस स्टैंडर्ड।

