नए मानकों की तलाश करते कारोबार (हिन्दुस्तान)।

ब्रिटेन के जाने-माने विज्ञान-कथाकार चार्ल्स स्ट्रॉस से मिलने के लिए पॉल क्रुगमैन को कतार में खडे़ होने से भी परहेज नहीं।

 नोबेल पुरस्कार विजेता अर्थशास्त्री क्रुगमैन पिछले हफ्ते ‘हिन्दुस्तान टाइम्स लीडरशिप समिट’ में भाग लेने के लिए भारत में थे।

 क्रुगमैन ‘साइंस फिक्शन’ के शौकीन हैं, और एक बातचीत के दरम्यान मुझे उन्होंने यह बात खुद बताई कि उनकी नजर में स्ट्रॉस इस दौर के जीवित विज्ञान कथाकारों में सर्वश्रेष्ठ हैं।

 हमारी यह बातचीत सम्मेलन शुरू होने से पहले खाने के दौरान हुई थी।

 उस वक्त क्रुगमैन के आसपास मौजूद लोग, जिनमें निजी इक्विटी फंड के मैनेजर और देश-दुनिया की कंपनियों के कुछ सीईओ थे, उनकी उपस्थिति से अनभिज्ञ लगे।

 बाद में, उसी शाम हमने अर्थशास्त्र और मंगल ग्रह पर इंसानी बसाहट के नजरिये से व्यावसायिक अंतरिक्ष यात्राओं की संभावनाओं पर संक्षिप्त बात की।

, हमने जिस मसले पर गंभीर विमर्श किया, वह एक वक्त साइंस फिक्शन का बेहद लोकप्रिय विषय था।

 मंगल ग्रह को केंद्र में रखकर कई किताबें लिखी गई हैं।

 असल में, एक उथल-पुथल भरे दशक के अंत के लिए, जिसकी शुरुआत साल 2008 में हुई थी और जो गतिहीन आमदनी का शिकार है, जिसमें निरंकुश सत्तानायक अपने साधारण विचार (सतही, पर लोकप्रिय) परोस रहे हैं और बड़े पैमाने पर नाखुशी व संघर्ष फैला है, हम सभी को यह मानना होगा कि भविष्य हमारे कंधों पर ही निर्भर है।

 इसमें अर्थशास्त्री भी शामिल हैं।

 वास्तव में, हाल के वर्षों में काफी बड़े स्तर पर ऐसा साहित्य रचा गया है, जिनमें यह समझने की कोशिश की गई है कि अगर अक्ल के धनी इंसान किसी बुद्धिमान मशीन में बदल जाएंगे, तब कैसा परिदृश्य बनेगा।

, साल 2008 के बाद से जारी इस दशक में ‘कृत्रिम बौद्धिकता’ अब सिर्फ एक शब्द नहीं है, बल्कि एक सच्चाई बन गई है।

 हमें डीप लर्निंग का शुक्रिया अदा करना चाहिए, जिसके तहत मशीनों को आदमी की तरह सोचने और सीखने के लिए तैयार किया जाने लगा है।

 स्वचालित कारें हमारे सामने हैं, जीन-एडिटिंग के सहारे 100 वर्ष लंबा जीवन हमारी मुट्ठी में है, और पोर्नोग्राफी से लेकर शिक्षा तक सब कुछ को संवर्धित व आभासी वास्तविकता अस्त-व्यस्त कर रही है।

 मैंने यहां कुछ अतिसाधारण इनोवेशन की चर्चा नहीं की है।

 जैसे कि ऐसे घर, जो सोचते हैं; ऐसे फोन, जो खुद बात करते हैं; रोबोट, जो दुकान में घुसते ही स्वागत करते हैं; और ब्लॉकचेन व थ्री-डी प्रिंटर जैसी चीजें।

, मैं इस दौर को कारोबार के लिहाज से दैवीय यंत्र के ईजाद का पल कहना चाहूंगा।

 आने वाले दिनों में स्टार्टअप और उनके पीछे की तकनीक की ताकत व उपयोगिता को समझने वाले लोग कारोबार के नए नियम गढ़ने में सफल होंगे।

 वे न सिर्फ कारोबार के मानकों को परिभाषित करेंगे, बल्कि उद्योगों को भी नया रूप देंगे।

 जैसे कृत्रिम बौद्धिकता 60 से 80 फीसदी सर्विस क्षेत्र की नौकरियां कम कर सकती हैं।

 ऐसे में, मुमकिन है कि आप जब अगली बार अपने बैंक में फोन करें, तो उधर से किसी यंत्र-मानव की आवाज आए।

 यकीन मानिए, यह सब जल्द हो सकता है।

, सवाल यह है कि हमें इस तरह के काम करने वाली कंपनियां आखिर मिलेंगी कहां।

 जवाब के लिए कहीं दूर जाने की जरूरत नहीं है।

 बस अपने आस-पास नजर दौड़ानी होगी।

 भारत में भी इन कंपनियों का होना हमारे लिए गर्व की बात है, जबकि कोई भी शख्स ऐसी कंपनियों की बात छिड़ते ही अमेरिका, जापान, या दक्षिण कोरिया की बात करने लगता है, जहां का समाज अपेक्षाकृत अधिक डिजिटल है।

 सेंट्रल दिल्ली स्थित हिन्दुस्तान टाइम्स न्यूजरूम के 25 किलोमीटर के दायरे में भी एक स्टार्ट-अप है, जो निर्माण-कार्यों में इस्तेमाल होने वाले रोबोट बनाता है।

 अभी देश में कुछ दर्जन ऐसी कंपनियां हैं, जो कृत्रिम बौद्धिकता के क्षेत्र में काम कर रही हैं।

 इनमें से कुछ तो दुनिया के किसी भी कोने में ‘आर्टिफिशियल इंटेलिजेंस’ कंपनी के रूप में पहचानी जाएगी।

, पिछले कई दिनों से मिंट इनमें से कुछ कंपनियों की जानकारियां पाठकों को उपलब्ध करा रहा है।

 इसमें न सिर्फ उन कंपनियों के बारे में बताया जा रहा है, बल्कि ऐसी प्रसिद्ध कंपनियों की कहानी भी परोसी जा रही है, जो अत्याधुनिक तकनीक का इस्तेमाल नहीं करतीं, मगर 2020 तक देश के कारोबारी परिदृश्य को बदलने का माद्दा रखती हैं।

 बहरहाल, 1990 के दशक में डॉ रेड्डीज लैबोरेटरीज जैसी दवा बनाने वाली और इन्फोसिस जैसी आईटी कंपनियां देश के कारोबारी परिदृश्य की अगुवा थीं।

 हां, यह अलग बात है कि ये दोनों कंपनियां इससे काफी पहले स्थापित हो गई थीं।

 फिर 2000 के दशक में भारती एयरटेल जैसी दूरसंचार कंपनियों ने मोर्चा संभाला।

 2010 के दशक में इस भूमिका में ई-कॉमर्स कंपनियां हैं।

, इन कंपनियों की ओर पूंजी और सर्वश्रेष्ठ मानव संसाधन खिंचे चले गए।

 मीडिया का भी उन्हें उत्साहवद्र्धक (और कभी-कभी भावुक) साथ मिला।

 इसका यह अर्थ नहीं है कि आज की बड़ी कंपनियों का पतन हो जाएगा और वे खत्म हो जाएंगी।

 यहां पर मुझे जनरल इलेक्ट्रिक एक आदर्श उदाहरण लगता है।

 इस औद्योगिक घराने ने खुद को फिर से गढ़ा है, जिसमें जाहिर तौर पर मौजूदा अवसर का फायदा उठाना, मानकों को फिर से गढना, यहां तक कि संभावनाशील स्टार्टअप का अधिग्रहण करना भी शामिल हैं।

 मगर इन नए क्षेत्रों में स्टार्टअप से असमान आय व दोहराव के जोखिम भी पैदा होंगे।

 यही कारण है कि मैं स्मार्ट पूंजीपतियों, विश्लेषकों, पत्रकारों और नौकरी चाहने वाले लोगों को कहता हूं कि वे अपने-अपने साइंस फिक्शन पर फिर से गौर फरमाएं।

– आर सुकुमार, संपादक, मिंट।

सौजन्य – हिन्दुस्तान, 05-12-2016।

