यौन अल्पसंख्यकों का हक  (राष्ट्रीय सहारा )।

2 फरवरी को सर्वोच्च न्यायालय एक किस्म का ऐतिहासिक कदम उठाएगा, जब वह खुली अदालत में एक क्युरेटिव याचिका पर गौर करेगा।

 समलैंगिकता का अपराधीकरण करने वाली धारा 377 पर सर्वोच्च न्यायालय ने 2013 में जो अंतिम निर्णय दिया था, उस पर अपील की सुनवाई करने के लिए आला अदालत अपने ही रिवाज से हटेगी, जब वह प्रस्तुत सुनवाई को न्यायाधीशों के चेम्बर तक सीमित नहीं रखेगी।

 आम तौर पर होता यही है कि सर्वोच्च न्यायालय के अपने ही फैसले पर अंतिम पुनर्विचार करने के लिए जो याचिका प्रस्तुत होती है-जिसे क्युरेटिव पीटिशन कहा जाता है-उसकी सुनवाई न्यायालय की अधिक बड़ी पीठ के सामने न्यायाधीशों के चेम्बर में ही होती है।

 याद रहे कि सर्वोच्च न्यायालय के आदेश को लेकर कार्यकर्ताओं और एनजीओ, जिनमें वायसेस अगेन्स्ट 377 जैसा समूह भी शामिल है, की तरफ से सर्वोच्च न्यायालय में कई याचिकाएं डाली गई हैं।

 नाज फाउंडेशन की तरफ से प्रस्तुत फैसले को लेकर पुनर्विचार याचिका भी डाली गई थी, जो खारिज कर दी गई थी, इसीलिए एक तरह से क्यूरेटिव पीटिशन जरूरी हो गया था।

, मालूम हो कि धारा 377, समलैंगिकता का अपराधीकरण करती है, जिसे समाप्त करने के लिए लंबे समय से मांग उठती रही है।

 संघर्षरत लोगों को उस समय बड़ी राहत मिली थी, जब दिल्ली हाईकोर्ट ने केस पर यह फैसला दिया था कि समलैंगिक संबंध अपराध नही हैं, (2 जुलाई, 2009) जिसे बाद में सर्वोच्च न्यायालय ने पलट दिया था, और ऐसा हस्तक्षेप करने के लिए विधायिका को कहा था।

 भाजपा के वरिष्ठ नेता एवं कैबिनेट मंत्री अरुण जेटली ने इस संबंध में अपनी सकारात्मक राय दी है।

 कहा है कि समलैंगिकता एवं समलैंगिकों के अधिकारों को लेकर सर्वोच्च न्यायालय का रुख पारंपरिक रहा है।

 इतना ही नहीं, गृह मंत्रालय के इस सुझाव के विपरीत कि धारा 377 में कोई बदलाव नहीं होना चाहिए क्योंकि कानून को समाज से अलग रखकर नहीं देखा जा सकता, और यह समाज की नैतिकता का सवाल है, खुद स्वास्य मंत्रालय इस धारा में बदलाव की मांग कर चुका है क्योंकि उसका साफ मानना है कि इस धारा को उसी रूप में लागू रखा गया तो इससे एड्स और एचआईवी रोकथाम में बाधा पहुंचेगी।

, इक्कीसवीं सदी की इस दूसरी दहाई में कम से कम प्रबुद्ध तबके के एक हिस्से में यह प्रश्न मौजूं हो उठा है कि आखिर क्यों आज, भारत ऐसे देशों के साथ एक विचित्र-सी प्रतियोगिता में शामिल हुआ दिखता है, जिन्होंने राज्य द्वारा प्रायोजित होमोफोबिया अर्थात समलैंगिकों के प्रति नफरत की नीतियों को अपनाना कबूल किया है।

 नागरिकों के बीच किसी भी आधार पर भेदभाव न करने के संविधान के बुनियादी सिद्धांत की हिमायत करने के बजाय आखिर क्यों समलैंगिकता के अपराधीकरण का रास्ता खोल दिया गया है।

 लोक सभा के निवर्तमान सत्र में समलैंगिकता के गैर-अपराधीकरण करने को लेकर कांग्रेस सदस्य शशि थरूर द्वारा प्रस्तुत प्राइवेट मेंबर बिल को लेकर सदन के बड़े हिस्से की जैसी प्रतिक्रिया रही है, वह प्रसंग अभी पुराना नहीं पड़ा है।

 दरअसल, ज्यों ही यह बिल पेश हुआ, सदन में इतना हंगामा किया गया कि उसे एक तरह से ध्वनिमत से खारिज कर दिया गया था।

 प्रस्तुत बिल में भारतीय दंड विधान में संशोधन की मांग की गई थी जिसमें उसमें निहित धारा 377 को एक नई धारा से प्रतिस्थापित किया जाए।

 और इसी बहाने दिल्ली की उच्च अदालत के जस्टिस एपी शाह के एक रेडिकल फैसले की भावना को आगे बढ़ाने की कोशिश की गई थी।

 भारत को उन गिने-चुने देशों की कतार से बाहर लाने का काम किया था, जहां समलिंगियों को नफरत की निगाह से देखा जाता है।

, बहरहाल, प्रश्न उठता है कि क्या समलैंगिक संबंधों के प्रति उसके विरोधियों द्वारा प्रस्तुत यह समझदारी वाजिब है कि वह मुल्क की पूरब की परंपराओं, नैतिक मूल्यों और धार्मिक शिक्षाओं के अनुरूप नहीं है।

अगर हम बारीकी से देखें तो समलैंगिक संबंधों में पश्चिमी कहा जाने वाला कुछ नहीं है और अन्य प्राचीन समाजों की तरह, यहां भी उसके प्रति कभी उस कदर आक्रामक रुख कभी नहीं रहा है।

 रूथ वनिता अपने एक आलेख में पूर्व औपनिवेशिक भारतीय साहित्य और कला से ऐसे कई उदाहरण पेश करती हैं जो इस पर रोशनी डालते दिखते हैं।

 दरअसल, समलैंगिकता के खिलाफ कानून-जिन पर विक्टोरियाई नैतिकता की छाप थी-पश्चिमी जगत से आयातित थे, जो यहां की न्यायपण्राली का भी हिस्सा बना दिए गए।

 ब्रिटिश काल में ही यहां पर धारा 377 का प्रवेश हुआ क्योंकि उन्हें इस बात की अत्यधिक चिन्ता थी कि उनकी सेना एवं बेटियां पूरब के अवगुणों का शिकार बनेंगी।

 यह अलग बात है कि खुद ब्रिटिशों ने लगभग पचास साल पहले अपनी कानून की किताबों से इस घृणास्पद प्रावधान को हटा दिया है।

 आज सहमति रखने वाले वयस्कों के बीच यौन संबंध समूचे यूरोप और अमेरिका में कहीं भी अपराध नहीं है।

, साठ साल का वक्त गुजर गया जब हम लोगों ने यह संकल्प लिया कि जेंडर, जाति, नस्ल, धर्म, राष्ट्रीयता आदि किसी भी श्रेणी के आधार पर किसी के साथ भेदभाव नहीं किया जाएगा।

 मगर अब धीरे-धीरे हमें एहसास हो रहा है कि हमारी उदात्त इच्छाओं और जमीनी हकीकत में गहरा अंतराल है।

 अगर कल या उसके पहले या उसके पहले के पहले दलित, स्त्रियां और धार्मिक अल्पसंख्यक निशाने पर थे।

 आज लगता है कि निशाने पर यौन अल्पसंख्यक हैं।

 क्या हम लोकतंत्र की उस विडम्बना को लांघ सकेंगे जिसमें हर किस्म के अल्पसंख्यक बहुसंख्यकवाद के संजाल में उलझे दिखते हैं, आज हमारे सामने सबसे अहम सवाल यही दिखता है।

 शायद 2 फरवरी को आला अदालत के निर्णय से इस संदर्भ में कुछ संकेत हासिल हो सकें।

 याद रहे कि अपने ऐतिहासिक फैसले में-जिसे बाद में सर्वोच्च न्यायालय ने अस्वीकृत किया था-जस्टिस शाह ने हमारी आजादी को विस्तारित करने के लिए संवैधानिक नैतिकता की समझ को पुनर्जीवित करने की कोशिश की थी, और उसे सार्वजनिक नैतिकता के बरअक्स पेश किया था, जो समाज के वर्चस्वशाली दृष्टिकोण की वाहक है।

,  , सौजन्य :- राष्ट्रीय सहारा   ,20.02.2016,हरिमोहन मिश्र,  ,  ।

