तमिलनाडु में परिवर्तन की शुरुआत (हिन्दुस्तान)।

जयललिता के बाद कौन।

 तमिलनाडु की राजनीति में इस वक्त यह बड़ा सवाल है।

 पूर्व मुख्यमंत्री के निधन के बाद आई रिक्ति को भर पाना आसान नहीं होगा।

 जयललिता जब-जब सत्ता में रहीं, पार्टी (अन्नाद्रमुक) व प्रशासनिक मशीनरी पूरी तरह उनकी पकड़ में रही।

 इसके लिए उन्हें कभी किसी सहारे की जरूरत नहीं पड़ी।

 गुरु एमजीआर की विरासत पर वह कुछ यूं चलीं कि उन्हीं की तर्ज पर अपना भी कोई उत्तराधिकारी नहीं तय किया।

 हां, एक बात में वह एमजीआर से अलग जरूर दिखीं।

 जिस तरह उन्होंने जयललिता को तैयार किया था, जयललिता किसी ऐसे को न तलाश सकीं, जिसमें उनका वारिस बनने की जरा सी भी संभावना दिखती।

, जयललिता के जाने के बाद पार्टी नेताओं के बीच यह साबित करने की होड़ है कि उनकी विरासत को किसने, कितना ज्यादा आत्मसात किया।

 पार्टी तभी से विचित्र स्थिति से गुजर रही है, जब जयललिता 75 दिनों तक अस्पताल में थीं।

 उसी दौरान से सरकार और पार्टी, दोनों की कमान शशिकला नटराजन के हाथों में दिखने लगी थी, जिनकी मूल भूमिका जयललिता के घरेलू मामलों के केयरटेकर की थी।

, शशिकला का कद बीते वर्षों में धीरे-धीरे बढ़ा।

 वह न सिर्फ मुख्यमंत्री तक सीमित रहीं, बल्कि पार्टी के मामलों में भी दखल बढ़ाती गईं।

 टिकट बंटवारा, उम्मीदवारों का चयन, निर्वाचन क्षेत्रों के लिए कोष आबंटन, पार्टी फंडिंग, यहां तक कि मंत्रिमंडल के गठन में भी उनका दखल रहने लगा।

 जयललिता से करीबी ऐसी कि ‘मुंहबोली बहन’ की तरह तीन दशक से उनके साथ एक ही छत के नीचे रह रही थीं।

 हां, 2011 में जरूर ऐसा वक्त आया, जब खुफिया रिपोर्टों ने महल में तख्तापलट की आशंका जताई, और शशिकला को बाहर जाना पड़ा।

 पर कुछ ही महीनों के अंदर वह सार्वजनिक रूप से माफी मांगकर जयललिता से भावनात्मक पुनर्मिलन में सफल हो गई थीं।

, ऐसे में, स्वाभाविक है कि वह खुद को जयललिता का पहला वारिस समझें।

 हालांकि यह उतना आसान नहीं है।

 फिलहाल जातियों के मुखिया, क्षत्रपों, सांसदों और विधायकों सहित पार्टी के प्रमुख नेताओं ने एकजुट रहने का फैसला किया है।

 जयललिता के निधन के चंद घंटों के अंदर ही उन्होंने पन्नीर सेल्वम को दोबारा मुख्यमंत्री चुनकर अपने रुख का संकेत भी दे दिया।

 यह उस फैसले पर मुहर थी, जिसके अनुसार जयललिता ने न्यायिक कारणों से कुरसी छोड़ने की किसी भी मजबूरी में पन्नीर सेल्वम को ही कुरसी संभालने का हक दिया था।

, वह जानती हैं कि पार्टी पर नियंत्रण में ही असली शक्ति है, लेकिन सवाल है कि क्या शशिकला अन्नाद्रमुक की महासचिव बनकर उभर पाएंगी।

 हालांकि उन्होंने माहौल बनाना तो शुरू ही कर दिया है।

 जयललिता के पार्थिव शरीर और अंतिम यात्रा में साथ-साथ वह रहीं, यहां तक कि अंतिम क्रिया भी उन्होंने ही संपन्न कराई।

 अगले ही दिन जयललिता के करीब रहे वरिष्ठ पत्रकार और विचारक चो रामास्वामी के निधन के बाद शशिकला उनके आवास पहुंचना नहीं भूलीं।

 इस तथ्य के बावजूद कि शशिकला को महल से बाहर का रास्ता दिखाए जाने के बाद, चो के बेटे ने ही उनकी जिम्मेदारी संभाली थी।

, फिलहाल अखबारों में पूरे-पूरे पेज के विज्ञापन आने लगे हैं, जिनमें शशिकला को ‘चिन्न-अम्मा’ या ‘छोटी अम्मा’ के रूप में पार्टी की विरासत को आगे ले जाने वाला बताया जा रहा है।

 पार्टी के प्रमुख नेता भी इसी के अनुरूप आचरण करने लगे हैं।

 सार्वजनिक रूप से वफादारी दिखाने की होड़ है कि किस तरह शशिकला ही पद की असली हकदार हैं।

खुले तौर पर नेताओं के दावे भले ही ऐसे दिखें, लेकिन निजी बातचीत में दर्द सामने आ ही जाता है।

 वे कहने से नहीं चूकते कि यह मजबूरी का फैसला है।

 वे इससे भी आश्वस्त नहीं हैं कि कार्यकर्ता और जनता बड़े पैमाने पर शशिकला को स्वीकार कर पाएंगे या नहीं।

 इनके अनुसार, शशिकला की छवि आम लोगों व कार्यकर्ताओं में अच्छी नहीं है और आय से अधिक संपत्ति मामले सहित जयललिता की हर मुश्किल के लिए भी वे शशिकला को ही जिम्मेदार मानते हैं।

, हालांकि पार्टी नेताओं ने जातीय व क्षेत्रीय प्रतिबद्धता से ऊपर उठकर शशिकला के समर्थन में एकजुटता दिखा आम जनता को संदेश दिया है।

 मकसद खरीद-फरोख्त से विधायकों को बचाना भी है, क्योंकि उन्हें अंदाजा है कि अन्नाद्रमुक को बहुमत भले हासिल है, लेकिन विपक्ष भी उतना कमजोर नहीं है।

 पार्टी की छोटी-सी फूट सबसे बड़े दुश्मन द्रमुक को मजबूत कर सकती है।

 हालांकि पार्टी कार्यकर्ता इतने सतर्क नहीं है।

 वे इस बात के लिए शशिकला से खुली नाराजगी जता रहे हैं कि उन्होंने अस्पताल के 75 दिनों में किसी को उनकी प्रिय ‘अम्मा’ ने नहीं मिलने दिया।

 मरीना बीच पर अंतिम संस्कार के दौरान भी कार्यकर्ताओं ने सवाल उठाया था कि ‘आखिर, इस दौरान उनकी (जयललिता) एक तस्वीर तक क्यों नहीं जारी की गई।

’ कुछ ने तो शशिकला को उनकी मौत के लिए जिम्मेदार तक कह डाला था।

, ऐसे में, शशिकला की ताजपोशी में थोड़ा विलंब भले हो, लेकिन होना तय लगता है।

 विवादास्पद भाजपा नेता सुब्रमण्यम स्वामी का दावा है कि,‘तीन महीने के अंदर पन्नीर सेल्वम को बाहर का रास्ता दिखाकर शशिकला खुद मुख्यमंत्री बन जाएंगी।

’ हालांकि सब कुछ पन्नीर सेल्वम के आचरण पर निर्भर करेगा।

 यह सच है कि आज की तारीख में भी तमिलनाडु की सत्ता राजनीति का केंद्र रहे जयललिता के आवास ‘पोएस गार्डेन’ की आभा कम नहीं हुई है।

 कोई दिन ऐसा नहीं जाता, जब मुख्यमंत्री से लेकर पार्टी के तमाम बड़े नेता वहां शशिकला के सामने हाजिरी न लगाते हों।

 पूरा प्रशासनिक अमला वहां मौजूद रहता है, बावजूद इस सच के कि पार्टी का आम कार्यकर्ता शशिकला को बंगले से बाहर करने और वहां जयललिता का स्मारक बनाने की मांग कर रहा है।

 निश्चित तौर पर यह सब राज्य की राजनीति में बदलाव का संकेत है।

, फिलहाल अन्नाद्रमुक को एक रखने के लिए इसे ऐसे करिश्माई नेता की दरकार है, जो वोट अपनी ओर खींचने में सक्षम हो।

 भाजपा भी इस हालत में अन्नाद्रमुक की पीठ पर सवार होकर फायदा उठाना चाहेगी।

 तमिलनाडु की राजनीति ने तमाम विवादों के बावजूद जयललिता जैसा करिश्माई नेतृत्व देखा है।

 जयललिता पर भ्रष्टाचार के आरोप लगे, लेकिन जनता उन्हें उनके अदम्य साहस, उनकी कल्याणकारी राजनीति, राज्य की स्वायत्तता और महिला सशक्तीकरण के लिए किए उनके कामों के कारण सिर-आंखों पर रखती है।

 ऐसे में, परिवर्तन होने में वक्त तो लगेगा पर यह भी सच है कि प्रक्रिया शुरू हो चुकी है।

(ये लेखक के अपने विचार हैं), – एस श्रीनिवासन, वरिष्ठ तमिल पत्रकार।

सौजन्य – हिन्दुस्तान।

