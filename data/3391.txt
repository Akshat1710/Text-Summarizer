अमेरिकी राष्ट्रपति ट्रंप और वैश्विक स्थितियां (बिजनेस स्टैंडर्ड)।

अमेरिका और दुनिया में कई लोगों की दृष्टिï से अविश्वसनीय घटना घटित हुई है।

 डॉनल्ड ट्रंप अमेरिकी राष्ट्रपति पद का चुनाव जीत गए हैं।

 न्यूयॉर्क टाइम्स के एक स्तंभकार केविन बेकर के मुताबिक, ‘अब हम एक अनसुलझी जगह पर हैं।

 एक ऐसी जगह जहां कोई दिशा या निर्देश नजर नहीं आ रहे।

’ दरअसल दिशाएं हैं और बड़ी संख्या में लोग उनको देख भी रहे हैं।

 वे एक ऐसे अमेरिका की ओर संकेत कर रहे हैं जो उससे काफी अलग है जैसा कि दूसरे विश्वयुद्घ के बाद दुनिया के लोगों को देखने की आदत पड़ चुकी है।

 ट्रंप ने चुनाव के दौरान जो कुछ कहा उसमें स्पष्टïता, निरंतरता और दबाव की झलक थी।

 वह एक ऐसे अमेरिका की बात करते हैं जो अब मौजूद नहीं है और न ही जिसे दोबारा अस्तित्व में लाया जा सकता है।

 एक विविधतापूर्ण और बहुलतावादी समाज को आसानी से तब्दील नहीं किया जा सकता।

, अमेरिकी अर्थव्यवस्था वैश्वीकृत है और वैश्वीकरण की प्रक्रिया को पलटने या रोकने का कोई भी प्रयास न केवल पहले से ही कमजोर आर्थिक सुधार को प्रभावित करेगा बल्कि चीन समेत कई देशों के साथ कारोबारी रिश्तों को यह बुरी तरह प्रभावित करेगा।

 उत्तरी अमेरिका मुक्त व्यापार समझौता अगर प्रभावित होता है तो इसका असर न केवल अमेरिका की अर्थव्यवस्था पर बल्कि कनाडा और मैक्सिको पर भी पड़ेगा।

 इन देशों की अर्थव्यवस्था अमेरिका से काफी हद तक संलग्न है।

, यूरोप और एशिया में भी अमेरिका ऐसे गठबंधनों के केंद्र में है।

 अगर अमेरिका इन गठबंधनों से पीछे हटता है या सहयोग की शर्त बदलने का प्रयास करता है तो इसके नकारात्मक परिणाम होंगे।

 इसलिए यदि ट्रंप अपने कुछ वादों पर अमल शुरू करते हैं तो दुनिया और अधिक अस्थिर, खतरनाक और अप्रत्याशित हो जाएगी।

 उम्मीद यह है कि राष्ट्रपति चुनाव जीतने के बाद ट्रंप जवाबदेही के साथ काम करेंगे।

 चुनाव के बाद का उनका भाषण भी कमोबेश संतुलित रहा।

 उन्हेांने समोवेशी दिखने का प्रयास किया और शंकालुओं को आश्वस्त किया।

, ट्रंप को यह चुनावी जीत उनके ध्रुवीकरण वाले एजेंडे पर मिली है।

 उन्होंने उन मतदाताओं को संबोधित किया जो अमेरिकी अर्थव्यवस्था में आ रहे सामाजिक और आर्थिक बदलाव और वैश्वीकरण से भयभीत हैं।

 अब यह देखना होगा कि वह अपनी बातों पर किस हद तक कायम रहते हैं और उनसे कितना पीछे हटते हैं।

 हालांकि लगता नहीं कि वे अपने मूल मतदाताओं का समर्थन गंवाने का जोखिम लेंगे।

 घरेलू मोर्चे पर देखें तो ओबामाकेयर का खात्मा देखने को मिलेगा।

 जलवायु परिवर्तन एजेंडे और नवीकरणीय ऊर्जा के मामले में भी नीतिगत बदलाव देखने को मिल सकता है।

 सीनेट और हाउस दोनों जगह रिपब्लिकन पार्टी का कब्जा हो गया है, ऐसे में ट्रंप के पास यह राजनीतिक अधिकार होगा कि वे एजेंडा बदल सकें।

, इसके अलावा सर्वोच्च न्यायालय में रूढि़वादी न्यायाधीश की नियुक्ति होने का अर्थ यह होगा कि संविधान में उल्लिखित संस्थागत जांचपरख और संतुलनकारी व्यवस्था कमजोर होगी।

 ट्रंप अमेरिकी इतिहास के सबसे ताकतवर राष्ट्रपति बनने की राह पर हैं और इसलिए यह आशंका भी सर उठा रही है कि वे अपने अधिकांश चुनावी एजेंडों को पूरा करने की दिशा में पहल करेंगे।

, सबसे अहम होगा चीन-अमेरिका रिश्तों पर नजर रखना।

 दोनों महाशक्तियों के बीच सुरक्षा के मोर्चे पर पर्याप्त तनाव है।

 जबकि कारोबारी और आर्थिक मोर्चे पर दोनों के ताल्लुकात गहरे हैं।

 उनका द्विपक्षीय कारोबार पांच खरब अमेरिकी डॉलर से अधिक है।

 अमेरिका चीन के लिए सबसे अहम बाजार है।

 आर्थिक रिश्तों में कोई भी गड़बड़ी सुरक्षा संबंधी तनाव को बहुत अधिक बढ़ा देगी।

 ट्रंप के चीनी वस्तुओं पर शुल्क बढ़ाने या प्रतिबंध लगाने से यह हो सकता है।

 वहीं दूसरी ओर अगर ट्रंप एशिया में विभिन्न सहयोगी गठबंधनों से अलग होने की नीति अपनाते हैं तो भी चीन को इससे शायद ही कोई दिक्कत हो।

 तब उसके पास इस क्षेत्र में अपना दबदबा बढ़ाने का मौका भी ज्यादा मिलेगा और गुंजाइश भी।

 यह भारत, जापान, ऑस्ट्रेलिया और दक्षिण पूर्वी एशियाई मुल्कों के लिए कतई अच्छी बात नहीं होगी।

 अब वास्तविकता में क्या होता है यह देखने वाली बात होगी।

, अमेरिका के यूरोपीय साझेदार भी ट्रंप को लेकर आशंकित हैं।

 उत्तर अटलांटिक संधि संगठन (नाटो) और कमजोर हो सकता है और इससे यूरोप में भेद और बढ़ सकता है।

 ब्रेक्सिट का नकारात्मक प्रभाव इसके बाद और बढ़ सकता है।

 जर्मनी और फ्रांस जैसे देश स्वतंत्र रूप से यूरोपीय रक्षा व्यवस्था को बढ़ावा देना चाहते हैं और यह हकीकत में भी बदल सकता है।

 यह देखना भी रोचक होगा कि आखिर ट्रंप रूस को लेकर क्या नीति अपनाते हैं।

 अगर वह रूस के खिलाफ लगे आर्थिक प्रतिबंध हटाते हैं तो अन्य यूरोपीय देश इसका अनुसरण कर सकते हैं।

 यह एक बड़ी भू राजनैतिक घटना होगी जो यूरोप और मध्य एशिया को प्रभावित करेगी।

 अमेरिका और रूस इस्लामिक स्टेट के खिलाफ मिलकर काम करें तो इस पूरे क्षेत्र के सुरक्षा ढांचे में सकारात्मक बदलाव आ सकता है।

 बहरहाल, अगर ट्रंप ईरान के साथ परमाणु समझौता निरस्त करते हैं तो इस दिशा में होने वाली प्रगति प्रभावित होगी।

 हम पहले से ही उलझी मध्य एशियाई राजनीति में एक जटिल और विरोधाभासी दौर की ओर बढ़ रहे हैं।

, भारत पर इसका क्या असर होगा।

 कोई भी यह उम्मीद कर सकता है कि शायद यह अमेरिका और भारत के बीच मजबूत द्विपक्षीय रिश्तों की शुरुआत होगी क्योंकि ट्रंप के चुनाव प्रचार में भारत पर निशाना नहीं साधा गया।

 उन्होंने कुछ मामलों में भारत का जिक्र किया भी तो सकारात्मक अंदाज में।

 भारत की बात करें तो सरकार अमेरिकी चुनावों पर टिप्पणी करने से दूर रही और दोनों उम्मीदवारों के बारे में भी कोई टिप्पणी नहीं की गई।

 यह एक अच्छा कदम था।

 भारतीय प्रधानमंत्री के पास अब अवसर है कि वह ट्रंप के साथ व्यक्तिगत स्तर पर रिश्ता विकसित करें।

 निजी समीकरण मददगार साबित होगा।

 नुकसान यह हो सकता है कि ट्रंप का आव्रजन विरोधी रुख हमारे सूचना प्रौद्योगिकी कारोबार पर नकारात्मक असर डाल सकता है।

 ट्रंप के राष्ट्रपति बनने का अर्थ यह है कि अटलांटिक पार साझेदारी के रूप में बराक ओबामा ने जो बड़ी क्षेत्रीय व्यापार व्यवस्था आगे बढ़ाई है वह स्थगित हो जाएगी।

 इसके परिणामस्वरूप भी भारत को फिलहाल कुछ राहत मिली है और अब वह व्यापक क्षेत्रीय आर्थिक साझेदारी समझौते की दिशा में आगे बढ़ सकता है।

 इसे लेकर बातचीत पहले से चल रही है।

 अब यह आशंका दूर हो जाएगी कि क्षेत्रीय और वैश्विक अर्थव्यवस्था के स्तर पर टीपीपी हमें हाशिये पर धकेल देगी।

 हमें मामूली ही सही लेकिन इन तमाम बातों का शुक्रगुजार होना चाहिए।

लेखक- श्याम सरन।

(लेखक पूर्व विदेश सचिव हैं।

 लेख में प्रस्तुत विचार निजी हैं।

)।

सौजन्य- बिजनेस स्टैंड, 11-11-2016।

