रेलवे नेटवर्क बढ़ाने पर एड़ी चोटी का जोर लगाएं (दैनिक भास्कर))।

इस सरकार ने रेलवे में सुधारने के लिए कुछ लक्ष्य सामने रखे हैं।

 सबसे ऊपर है यात्री की सहूलियत।

 सुखद और आरामदेह यात्रा के लिए उपायों के वादे हर बजट में होते हैं।

 देखना है कि यह लक्ष्य कैसे पूरा होता है।

 फिर है, सुरक्षा।

 इसमें काकोड़कर समिति की रिपोर्ट को अमल में लाया जाएगा।

 ब्रिज बनाकर सारे लेवल क्रासिंग हटाने होंगे।

 सबसे महत्वपूर्ण है क्षमता निर्माण, आधुनिकीकरण और रेलवे को वित्तीय रूप से आत्म-निर्भर बनाना।

, इस पर आगे बढ़ने के लिए पांच तरीके बताए गए हैं।

 एक एक्शन प्लान होगा कि अगले पांच वर्ष में आगे कैसे बढ़ेंगे।

 विज़न 2032 लाया जाएगा।

 दूसरा है भागीदारी।

 इसमें राज्य सरकारों के साथ भागीदारी की जाएगी जैसी छत्तीसगढ़ के साथ की गई है।

 कोयले जैसे क्षेत्रों के सार्वजनिक उपक्रमों से भी भागीदारी की मंशा है।

 द्विपक्षीय बहुपक्षीय भागीदारी होगी।

 जैसे बांग्लादेश से भी बात चल रही है और निजी क्षेत्र से भी भागीदारी करेंगे।

 तीसरा, अतिरिक्त संसाधन जुटाना।

 अगले पांच साल में 8.50 लाख करोड़ खर्च करेंगे।

 मल्टीलेटरल डेवलपमेंट फंड, पेंशन फंड यानी लंबी अवधि के वित्तीय स्रोतों का दोहन करेंगे।

 जैसे एलआईसी से 1,50,000 करोड़ रुपए जुटाए हैं।

 प्रबंधन में सुधार लाएंगे।

 संचालन खर्च वाजिब होना चाहिए ताकि संसाधन बर्बाद हो।

 प्रशासन का स्तर सुधारना और पारदर्शिता यानी भ्रष्टाचार पर लगाम।

, मेरे ख्याल से रेलवे नेटवर्क बढ़ाने पर एड़ी-चोटी का जोर लगाना चाहिए।

 रेल मंत्री सुरेश प्रभु ने पांच वर्षों में 8.50 लाख करोड़ रुपए खर्च करने की बात कही है।

 पिछले वर्ष रेलवे ने 65 हजार करोड़ रुपए खर्च करने की बात कही थी।

 इस वर्ष इसे 1.11 लाख करोड़ किए जाने की अपेक्षा है।

 रेलवे की सेहत सुधारने की दिशा में प्रभु का यह रुख भी काफी सकारात्मक है कि रेलवे में अब वित्तीय रूप से व्यावहारिक परियोजनाएं ही अमल में लाई जाएंगी।

 ऐसी परियोजनाएं, जो वित्तीय रूप से व्यवहार्य नहीं है, लेकिन आर्थिक सामाजिक रूप से वांछनीय है तो उन्हें राज्य सरकारों के साथ संयुक्त उपक्रमों के जरिये अमल में लाया जाएगा।

 विकास के लिए भागीदारी की अवधारणा लाई जा रही है।

 इसमें राज्यों के साथ संयुक्त उपक्रम बनाकर काम करने की बात है।

 राज्य उसमें फंड लगाए और तय करे कि उन्हें क्या चाहिए।

, रेलवे को लेकर जितनी समितियां बनी हैं, वे चीन का उदाहरण जरूर देती हैं।

 रेलवे के मामले में चीन ने सबसे ज्यादा प्रगति की है।

 1950-51 में देश में रेलवे नेटवर्क था 53,596 किमी, जो अब जाकर 65,800 किमी हुआ है।

 1949 में चीन में 31,800 किमी का नेटवर्क था यानी वह हमसे पीछे था।

 1975 में वह 46 हजार किमी पर पहुंचा।

 1995 में दोनों देश लगभग बराबर थे, लेकिन अब वह 1,21,000 किमी पर पहुंच गया यानी हमने दोगुना।

 पिछले साल उसने 9,000 किमी का नेटवर्क बनाया, जिस पर 8,90,000 करोड़ रुपए खर्च किया।

 यानी जितना हम पांच साल में खर्च करने की मंशा रखते हैं, उतना उसने एक साल में ही खर्च कर दिया।

 2050 तक चीन 2,75,000 किमी का नेटवर्क बना देगा।

 तब तक तो भारत की आबादी चीन से ज्यादा हो जाएगी, इसलिए हमारा लक्ष्य भी उतना होना चाहिए।

, आजादी के बाद से माल ढुलाई 13 गुनी और यात्री परिवहन 16 गुना बढ़ गया है, लेकिन क्षमता नहीं होने के कारण लाभ नहीं मिला।

 1950-51 में 80 फीसदी यात्री जाते थे और इतनी ही माल ढुलाई होती थी।

 अब यह क्रमश: 10 और 30 फीसदी रह गई है।

 रेल मंत्री का कहना है कि ऊर्जा के मामले में रेलवे सड़क परिवहन से 10 गुना किफायती है, इसमें जमीन भी एक-तिहाई लगती है और इसीलिए यही हमारा पसंदीदा परिवहन होना चाहिए।

 नीति आयोग के विजन 2032 में कहा गया है कि 2032 तक 20 फीसदी रोड और 80 फीसदी रेल परिवहन का लक्ष्य हासिल करना चाहिए।

, रेल बजट : 2016-17, रेलवे नेटवर्क की क्षमता बहुत बड़े पैमाने पर बढ़ाने पर पूरा जोर लगाना चाहिए।

 इस वर्ष यह आयोजना खर्च अत्यधिक बढ़ाकर 1.25 लाख करोड़ किए जाने की अपेक्षा है।

 यह रुख भी काफी सकारात्मक है कि रेलवे में अब वित्तीय रूप से व्यावहारिक परियोजनाएं ही अमल में लाई जाएंगी।

 रेल नेटवर्क के मामले में हमसे पीछेरहे चीन ने पिछले साल 9 हजार किमी ट्रैक निर्माण कर नेटवर्क 1,21,000 किमी कर लिया है, जो हमसे दोगुना है।

,  , सौजन्य:- दैनिक भास्कर  ,25.02.2016,विजय दत्त (रेलवेबोर्ड के पूर्व सदस्य)।

