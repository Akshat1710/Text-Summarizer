नोटबंदी से होगा फौरी लाभ।

 (बिजनेस स्टैंडर्ड)।

 =": #008080;"मौजूदा नोटबंदी के कदम को तात्कालिक रूप से तभी सही माना जा सकता है जब कम से कम दो लाख करोड़ रुपये की नकदी चलन से बाहर होती है।

 विस्तार से जानकारी दे रहे हैं अशोक लाहिड़ी, सरकार ने गत 8 नवंबर को 500 और 1,000 रुपये के पुराने नोट बंद करने का जो निर्णय लिया उसका मूल लक्ष्य था काले धन को खत्म करना।

 इससे पहले 12 जनवरी, 1946 और 16 जनवरी, 1978 को जब 100 रुपये से ऊपर मूल्य के नोट बंद किए गए थे तब भी यही दलील दी गई थी कि कालाबाजारी और काले धन से निपटने के लिए ऐसा किया जा रहा है।

दुनिया का कोई भी देश काले धन को खत्म करने में सफल नहीं हो सका है।

 हमारे देश में भी काले धन को कम करने के लिए कर अनुपालन और कर प्रशासन में सुधार लाना पड़ेगा।

 इसके तहत देनदारी में जानबूझकर चूक करने वाले डिफॉल्टरों और करवंचना करने वालों को चिह्निïत करना और उनको दंडित करना भी शामिल है।

 इसके अतिरिक्त उन सामाजिक मानकों को भी बदलना होगा जिनमें भ्रष्टाचार को एक तरह से जीवन के अंग के रूप में स्वीकार कर लिया गया है।

, अगर सरकार ने नोटबंदी के बाद उपजने वाली समस्याओं से निपटने के लिए कोई योजना बनाई है और वह काम कर रही है तो भी इस समांतर अर्थव्यवस्था में आने वाली कमी निकट भविष्य में नजर नहीं आएगी।

 काले धन पर नियंत्रण करने के लिए यह आवश्यक है कि कर संबंधी प्रावधानों को सख्त बनाया जाए, उन्हें अधिक स्पष्टï किया जाए, कर प्रशासन में सुधार किया जाए और करवंचना रोकने के उपाय मजबूत किए जाएं।

 काली नकदी देश की काले धन की अर्थव्यवस्था का एक बहुत छोटा हिस्सा है।

 अचल संपत्ति, सोने के आभूषण और महंगी धातुओं और अतीत के काले धन से खरीदे गए शेयर आदि वित्तीय उपायों के रूप में काली संपदा एकत्रित की जाती है।

, यह काला धन या तो अवैध होता है या फिर ऐसा जिस पर कर नहीं चुकाया गया होता।

 क्या उच्च मूल्य की आय का विमुद्रीकरण करना शेर को उसकी पूंछ से पकडऩे जैसा दुस्साहस है।

 नोटबंदी के बाद उत्पन्न नकदी की तंगी ने हर किसी को परेशान किया।

 अब क्या कोई ऐसा मानक है जिसकी मदद से यह आकलन किया जाए कि नोटबंदी से क्या कोई तात्कालिक फायदा हुआ है।

 हां, यह दलील दी जा सकती है कि 31 दिसंबर तक 500 और 1,000 रुपये के जितने नोट गायब होंगे, वही इस पूरी कवायद का हासिल होगा।

, बात करते हैं काले धन के उस छोटे से हिस्से की जिसे नकदी के रूप में एकत्रित करके रखा गया है।

 इसे काली अचल संपत्ति, काली महंगी धातुओं या आभूषणों एवं अन्य काली श्रेणियों से अलग करके रखना होगा।

 सावधि जमा से उलट नकदी समय के साथ बढ़ती नहीं है और मुद्रास्फीति के साथ इसका मूल्य कम होता चला जाता है।

 बहरहाल विनिमय के माध्यम के रूप में यह काली अर्थव्यवस्था का अहम हिस्सा है।

, एक व्यक्ति जो घर बेच रहा हो या जो दुकान या फैक्टरी की कोई वस्तु बेच रहा हो या जो कानूनी सेवाएं दे रहा हो और इसके बदले में उचित कर नहीं चुका रहा हो वह नकद भुगतान की मांग करता है।

 अगर वह चेक से भुगतान ले या ई-लेनदेन करे तो उसका तत्काल दस्तावेजीकरण हो जाता है।

 बड़ी राशि की बात करें तो काली नकदी उच्च मूल्य वर्ग के नोट में है।

 आखिरकार 1,000 रुपये के नोट में एक करोड़ रुपये का वजन केवल 12 किलोग्राम होगा जबकि 500 रुपये के मूल्य में वह 24 किलोग्राम हो जाएगा।

 100 रुपये के नोट में यह कई गुना बढ़ जाएगा।

, भूमिगत अर्थव्यवस्था की बात करें तो रिश्वत, राजनीतिक दलों को दिया जाने वाला चंदा, मादक पदार्थ की तस्करी, वेश्यावृत्ति, जुआ आदि सभी गतिविधियां नकदी में संचालित होती हैं।

 कई वैध लेनदेन भी नकद रूप में हो हैं।

 मिसाल के तौर पर चिकित्सकों द्वारा ली जाने वाली फीस और ठेके से जुड़ी राशि।

 लेकिन इसका काफी हिस्सा कर प्रशासन की दृष्टिï से बाहर रहता है।

, काली और सफेद नकदी के बीच आना-जाना लगा रहता है।

 लेकिन इन दोनों के कार्य क्षेत्र अद्र्घ स्वतंत्र है।

 काले धन में से कुछ हिस्सा जब खाद्यान्न अथवा ईंधन पर खर्च किया जाता है तो वह हासिल करने वाले के हाथ में सफेद हो जाता है।

 परंतु अचल संपत्ति की बिक्री से हासिल की गई कुछ लाख रुपये के काले धन की राशि भविष्य में दूसरी अचल संपत्ति खरीदने या सोना चांदी खरीदने पर भी काला धन बनी रहती है।

, काले धन को सफेद बनाने की अपनी समस्याएं हैं।

 जब विक्रेता 50:50 की मांग करता है यानी आधी राशि काली और आधी सफेद और आपके पास उसे देने के लिए काला धन नहीं होता तो आप अपनी वैध जमा को बैंक से निकालते हैं।

 कई छोटी-छोटी किस्तों में इस राशि को निकालना एक दुश्कर कृत्य होता है।

 जाहिर है अगर नोटबंदी के चलते बड़ी मात्रा में काली नकदी बेकार होती है तो इसे तत्काल दोबारा हासिल करना मुश्किल होगा।

, सन 1946 में जब 500, 1000 और 10000 रुपये के नोट बंद किए गए तब ऐसी 143.97 करोड़ रुपये की मुद्रा चलन में थी।

 वर्ष 1947 के अंत तक इसका 93.7 फीसदी हिस्सा यानी 134.9 करोड़ रुपये की राशि बदल ली गई।

 सन 1978 में जब 1000, 5000 और 10,000 रुपये की राशि का विमुद्रीकरण किया गया तब कुल 145.42 करोड़ रुपये की ऐसी मुद्रा चलन में थी।

 इसका 89 फीसदी यानी 129.4 करोड़ रुपये बदलकर विनिमय में आ गया।

 कुल काला धन धारकों ने पकड़े जाने के डर से अपना धन नहीं बदला।

 सन 1946 और 1978 के बीच बदली जाने वाली राशि कम हुई।

 इस दौरान कर प्रशासन और बैंकिंग व्यवस्था भी बेहतर हुई।

 ऐसे में अगर 8 नवंबर के कदम के बाद 85 फीसदी या उससे कम राशि बदली जाती है तो इसे तात्कालिक लाभ वाला कदम माना जा सकता है।

, अगर 500 और 1,000 रुपये की जमा नकदी का स्रोत नहीं बताया जा सका तो कर कानून संशोधन विधेयक 2016 के अनुसार इस पर 0.75 फीसदी कर और 7.5 फीसदी जुर्माना होगा।

 वहीं प्रधानमंत्री गरीब कल्याण योजना के तहत काले धन को 50 फीसदी कर के साथ उजागर किया जा सकता है।

 खुलासा की गई राशि का 25 फीसदी चार वर्ष तक ब्याज रहित सरकारी जमा योजना में रहेगा।

 वापस चलन में न आने वाली नकदी के अलावा इन योजनाओं से हासिल राशि को भी चलन से बाहर ही माना जाएगा।

 31 मार्च, 2016 को 16.6 लाख करोड़ रुपये की चलन वाली नकदी में 500 और 1,000 रुपये के नोट 14.2 लाख करोड़ रुपये मूल्य के थे।

 यह नकदी 8 नवंबर, 2016 को करीब 15.4 लाख करोड़ रुपये मूल्य की थी।

 हालिया नोटबंदी की सफलता तभी साबित होगी जब कम से कम दो लाख करोड़ रुपये की मुद्रा चलन में वापस न आए।

, – अशोक लाहिड़ी।

सौजन्य – बिजनेस स्टैंडर्ड।

