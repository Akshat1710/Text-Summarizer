नोटबंदी और जीएसटी मिलकर करेंगे चोट (बिजनेस स्टैंडर्ड)।

 =": #0000;"एकसमान कर प्रणाली के रूप में प्रस्तावित जीएसटी का जो प्रारूप दिख रहा है उससे कर ढांचे में काले धन के सृजन की स्थिति में सुधार की संभावना कम ही दिख रही है।

 बता रहे हैं सुकुमार मुखोपाध्याय, नोटबंदी के असर के बारे में तस्वीर साफ होने पर हम काले धन और उत्पाद एवं सेवा कर (जीएसटी) के साथ उसके रिश्ते के बारे में आकलन कर सकते हैं।

 कुछ अर्थशास्त्रियों का कहना है कि नोटबंदी का कदम जीएसटी के बराबर काले धन पर लगाम लगाने में उतना असरदार साबित नहीं होगा।

 इस लेख में हम इस धारणा के तमाम पहलुओं पर गौर करेंगे।

 सबसे पहले हमें यह ध्यान रखना होगा कि जीएसटी अप्रत्यक्ष करों से ताल्लुक रखता है और इन करों की चोरी से काले धन का सृजन होता है।

 आयकर वंचना और रियल एस्टेट में होने वाले ‘काले’ सौदे काले धन के अन्य स्रोतों में शामिल हैं।

 इस पृष्ठभूमि में हमें इस पर गौर करना होगा कि जीएसटी के प्रस्तावित प्रारूप में काला धन बनाने की कितनी संभावना बाकी रह गई है।

 प्रस्तावित कर प्रणाली में 5, 12, 18 और 28 फीसदी की कर दरें रखी गई हैं।

 अगर वस्तुओं एवं सेवाओं को सही तरह से वर्गीकृत किया जाता है तो 5 फीसदी और 28 फीसदी के स्तर को लेकर विवाद की खास गुंजाइश नहीं रहेगी।

 लेकिन 12 फीसदी और 18 फीसदी के कर ढांचे में शामिल उत्पादों एवं सेवाओं को लेकर तीव्र विवाद पैदा होने की आशंका है।

, मैंने इन दोनों कर ढांचों के बजाय 16 फीसदी का एक ही स्तर रखने का सुझाव दिया था।

 उससे भी सरकार को समान राजस्व ही मिलता और उसे परिभाषित करना भी आसान होता।

 इसके बारे में कहा जा सकता था कि 5 फीसदी और 28 फीसदी की सूची से बाहर की सभी सेवाओं और उत्पादों को इसमें रखा जा रहा है।

 लेकिन ऐसा नहीं किया गया है।

 ऐसा लगता है कि राज्य सरकारों के दबाव के चलते यह कर दर लागू नहीं हो पाई।

 बात जो भी हो, अब तो मध्यम स्तर वाली कर दरों को 12 और 18 फीसदी के स्तर पर निर्धारित किया जा चुका है और करदाता ऐसे तरीके निकालने की कोशिश करेंगे कि कम-से-कम भुगतान करना पड़े।

 शुल्क दरों को जटिल बनाने के इरादे से कुछ सलाहकार सरकार को सीसीसीएन लागू करने का भी सुझाव दे सकते हैं।

 एक वरिष्ठ अधिवक्ता ने तो इस सिलसिले में कोशिश शुरू भी कर दी है।

 अगर वह अपने अभियान में कामयाब होते हैं तो बड़े नोटों को चलन से बाहर किए जाने के फैसले को लेकर चल रहे सारे विवाद एक बार फिर सिर उठाने लगेंगे।

 इसके साथ ही भ्रष्टाचार का मौजूदा स्तर भी दोबारा दस्तक देता हुआ नजर आएगा।

 निष्कर्षत: कह सकते हैं कि जीएसटी के ढांचे को जिस तरह से तैयार किया गया है उसमें मौजूदा कर प्रणाली की ही तरह काले धन के सृजन की प्रबल संभावना है।

, इसके साथ ही हमें इसका भी अहसास होना चाहिए कि दुनिया भर में जिन देशों में भी जीएसटी प्रणाली लागू है वहां पर कर चोरी कोई असामान्य बात नहीं है।

 यह बात गरीब देशों के साथ ही यूरोपीय देशों पर भी उतनी ही लागू होती है।

 किसी भी अन्य कर की तरह मूल्य संवद्र्धित कर (वैट) में भी धोखाधड़ी और कर चोरी की पर्याप्त संभावनाएं रही हैं।

 खुदरा बिक्री कर (आरएसटी) और टर्नओवर टैक्स जैसे अन्य करों के मामले में भी कर वंचना के विभिन्न तरीके देखे जाते हैं।

 हालांकि करों में गड़बड़ी के कुछ तरीके तो खासकर वैट से ही जुड़े हुए हैं।

 कर भुगतान संबंधी इनपुट क्रेडिट सिस्टम ऐसा ही एक तरीका है।

 बड़े पैमाने पर कर से बचने वाले कारोबारी कर चोरी करते हैं।

 यूरोपीय संघ और अन्य स्थानों पर वैट के पुनर्भुगतान प्रावधानों से की जाने वाली भारी गड़बड़ी आज के समय में गहरी चिंता का विषय बन चुका है।

, वैट के मामले में अलग-अलग तरह से की जा रही कर वंचना बेहद गंभीर समस्या बन चुकी है।

 हालत यह हो गई है कि अब शायद ही वैट को उतनी गंभीरता से लेता है जबकि पहले वैट को खुद ही अपनी भूल सुधार लेने वाला और स्व-प्रवर्तनीय माना जाता रहा है।

 समृद्ध देश नीदरलैंड में वर्ष 1976 में एक अध्ययन में पाया गया था कि कर वंचना के 77,000 मामलों में से 45,000 में कर चोरी के एवज में अतिरिक्त राशि मांगी गई थी जो उस वर्ष के कुल राजस्व के 2 फीसदी के बराबर थी।

 उस रिपोर्ट के मुताबिक खुदरा स्तर पर इस तरह की गड़बड़ी लगातार होती थी लेकिन उसमें शामिल राजस्व की मात्रा कम होती थी।

 रिपोर्ट में कहा गया था कि अगर सभी रिटर्न का ऑडिट किया जाए तो कुल राजस्व की 5.5 फीसदी राशि जुटाई जा सकती है।

 इस उदाहरण के आधार पर कहा जा सकता है कि जीएसटी भी पूरी तरह कर-वंचना से मुक्त नहीं होगा और काले धन का सृजन होना बदस्तूर जारी रहेगा।

 काले धन का प्रवाह तो नहीं रुकेगा लेकिन इतना जरूर है कि नोटबंदी के जरिये काले धन पर अचानक चोट करना एक अच्छा कदम है।

 एक बार फिर मैं यहां दोहराना चाहूंगा कि अगर जीएसटी की दरों को 5,16 और 28 फीसदी के स्तर पर रखा गया तो मामूली अपवादों को छोड़कर कारोबार में काले धन का प्रवाह काफी कम हो जाता।

, निष्कर्ष यह है कि जीएसटी नोटबंदी का विकल्प नहीं है।

 अप्रत्यक्ष कर की चोरी को रोककर यह काले धन को खत्म करने में नोटबंदी का एक सहयोगी हो सकता है।

 हमें ध्यान रखना होगा कि जीएसटी का असर उस काले धन पर नहीं होगा जो आयकर और रियल एस्टेट में शुल्क की चोरी से पैदा होता है।

 जीएसटी का मकसद अखिल भारतीय बाजार पैदा करने के साथ ही कारोबारी सहूलियत को भी बढ़ाना है।

 इससे अधिक संख्या में लोग स्वेच्छा से कर भुगतान के लिए आगे आएंगे जिससे राजस्व संग्रह में बढ़ोतरी होगी और टैक्स-जीडीपी अनुपात और विकास में भी वृद्धि देखने को मिलेगी।

, यह कहना गलत होगा कि जीएसटी काले धन के खिलाफ संघर्ष में नोटबंदी से बेहतर कदम होगा।

 असल में ये दोनों ही एक दूसरे के पूरक हैं, न कि स्थानापन्न।

 नोटबंदी काले धन के भंडार पर चोट करता है जबकि जीएसटी इसके प्रवाह को रोकता है।

 अकेला होने पर इनमें से कोई भी असरदार नहीं रह जाएगा लेकिन अगर दोनों एक साथ अमल में लाए गए तो असर काफी गहरा होगा।

, (लेखक केंद्रीय उत्पाद एवं सीमा शुल्क बोर्ड के पूर्व सदस्य हैं), – सुकुमार मुखोपाध्याय।

सौजन्य – बिजनेस स्टैंडर्ड।

