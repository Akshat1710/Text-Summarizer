चीन के साथ बेहतर रिश्ते हमारे हित में (बिजनेस स्टैंडर्ड)।

 =": #0000;"अपने उत्तरी पड़ोसी मुल्क चीन के साथ बेहतर रिश्ते कायम करना भारत के अपने हित में है।

 इस संबंध में विस्तार से जानकारी दे रहे हैं नितिन पई, भारत को पूर्वी एशिया को अपने विस्तारित पड़ोस के हिस्से के रूप में चिह्निïत करना चाहिए।

 हिंद-प्रशांत क्षेत्र में स्थिरता और सुरक्षा की स्थापना करना भारत के राष्ट्रीय हित में है।

 ऐसा क्यों।

 इसलिए क्योंकि वर्ष 2000 के दशक के मध्य तक हू चिंताओ के नेतृत्व में चीन का शांतिपूर्ण उदय हो रहा था और वह धीरे-धीरे क्षेत्रीय विवादों पर अपनी स्थिति को आक्रामक बना रहा था और उसने पूर्वी एशिया और दक्षिण-पूर्व एशिया के जल क्षेत्रों पर अपना दावा रखना शुरू कर दिया था।

 इसकी वजह से इस क्षेत्र के देशों ने समर्थन की आकांक्षा में भारत की ओर देखना शुरू किया।

 अपने सामरिक आकलन में अगर वे अमेरिका, चीन और भारत के बीच संतुलन कायम नहीं कर पाते तो उनके पास चीन के समक्ष समर्पण करने के सिवा कोई विकल्प नहीं था।

 इस स्तंभकार ने भारत सरकार से निरंतर यह आग्रह किया है कि वह उन भूराजनैतिक और भूआर्थिक अवसरों का लाभ उठाए जिन्हें चीन ने अनचाहे ही निर्मित कर दिया है।

, यह बात आज भी उतनी ही प्रासंगिक है जितनी कि सात वर्ष पहले थी।

 शी चिनफिंग के अधीन चीन की विदेश नीति आक्रामक से अत्यधिक आक्रामक होती चली गई।

 इस दौरान उसने हमेशा अहंकार और जोखिम लेने की शक्ति का परिचय दिया।

 चीन के नए नेतृत्व ने शांतिपूर्ण विकास की अवधारणा को पूरी तरह खत्म कर दिया लेकिन वह हिंद-प्रशांत क्षेत्र में क्षेत्रीय शक्तियों की दुश्मनी की भावना को प्रबंधित करने में कामयाब रहा।

, चीन ने ‘वन बेल्ट, वन रोड’ (ओबीओआर), समुद्री रेशम मार्ग और चीन पाकिस्तान आर्थिक गलियारे (सीपीईसी) की मदद से अपने प्रभुत्व में काफी इजाफा किया है।

 ऐसा उसने उस क्षेत्रीय सद्भावना के बगैर किया जिसके चलते उसे एशिया केंद्रित आर्थिक और सुरक्षा ढांचे में प्रवेश करने का अवसर मिला था।

 दक्षिणपूर्वी एशियाई देशों ने इस पूरे प्रकरण को अत्यधिक चिंता के साथ देखा क्योंकि उनके कई आसियान साथी चीन के खेमे में चले गए।

 मैंने अपने पुराने आलेखों में आसियान को लेकर जिस खाई की बात की थी वह लगातार बढ़ती ही जा रही है।

, चीन के राष्ट्रपति शी चिनफिंग अब केवल विवादित क्षेत्रों में चीन की दावेदारी तक ही सीमित नहीं हैं।

 शायद उन्होंने यह आकलन किया हो कि चीन अब इतना अधिक मजबूत हो गया है कि वह अपनी शर्तों पर चीजें तय कर सकता है।

 गत वर्ष नवंबर में हॉन्गकॉन्ग के अधिकारियों ने सिंगापुर के सशस्त्र बलों के उन वाहनों को जब्त कर लिया था जो ताइवान में पारंपरिक अभ्यास से लौट रहे थे।

 इसमें दो राय नहीं कि शी चिनफिंग के नेतृत्व वाली चीन की सरकार ने जानबूझकर ऐसा किया था।

 इसी प्रकार जब मंगोलिया ने दलाई लामा को उलानबतार के एक बौधमठ में जाने की इजाजत दी तो चीन ने उसे भी अधीनता स्वीकार करने पर मजबूर कर दिया।

 चूंकि दलाई लामा इससे पहले भी कम से कम आठ बार मंगोलिया की यात्रा पर जा चुके हैं इसलिए चीन की इस बार की प्रतिक्रिया अप्रत्याशित प्रतीत होती है।

, इस सप्ताह चीन ने ताइवान के खाड़ी क्षेत्र में खामोशी से एक विमानवाहक पोत रवाना कर दिया।

 यह उसकी आक्रामक नीति का एक और उदाहरण है।

 अभी कुछ ही सप्ताह पहले उसने अमेरिका की नौसेना के नाक तले से एक पानी के नीचे काम करने वाला ड्रोन चोरी करके उसको चुनौती दे डाली थी।

 यह निश्चित नहीं है कि डॉनल्ड ट्रंप के नेतृत्व वाला नया अमेरिकी प्रशासन चीन के साथ सैन्य समीकरणों को किस तरह देखेगा।

 परंतु शी चिनफिंग नए अमेरिकी प्रशासन की परीक्षा करने पर तुले नजर आते हैं।

, भारत से यह मांग है कि वह वह क्षेत्रीय सुरक्षा को ध्यान में रखते हुए यहां मजबूत भूमिका निभाए।

 लेकिन समय बीतने के साथ भारत के लिए ऐसा करना मुश्किल और जोखिमभरा होता गया है।

 मोदी सरकार के बारे में जानकारी है कि वह वियतनाम को मध्यम दूरी तक सतह से हवा में मार करने वाली मिसाइल बेचने की योजना बना रही है।

 ऐसी स्थिति में चीन भारत और वियतनाम दोनों पर दबाव बनाएगा।

 हालांकि भारत और वियतनाम के लिए दबाव में आकर अनुबंध से पीछे हटना कतई श्रेयस्कर नहीं होगा।

, अगर भारत की छवि ऐसी बनती है कि वह भरोसेमंद साझेदार नहीं है और वादे पर खरा नहीं उतरता है तो यह चीन के हित में होगा।

 चीन के टीकाकारों ने इस बात की ओर बाकायदा ध्यान खींचा कि दलाई लामा की यात्रा के बाद जब चीन ने मंगोलिया के साथ सख्ती की तो भारत का एक अरब डॉलर के ऋण का वादा भी उसे चीन के आर्थिक प्रभुत्व से नहीं बचा सका।

, भारत को चाहिए कि वह अपनी प्रतिबद्घताओं को लेकर खासा गंभीर रहे।

 अगर एक बार उसने किसी चीज की प्रतिबद्घता जता दी तो उसे चीन के विरोध के बावजूद हर हाल में उसे निभाना चाहिए।

 बढ़ते जोखिम और उभरती अनिश्चितताओं के बीच हिंद-प्रशांत क्षेत्र में विश्वसनीयता बहुत अहम हो चली है।

 इस दलील का अर्थ किसी भी तरह चीन की दुश्मनी मोल लेना नहीं है।

 यह भारत के हित में होगा कि वह अपने उत्तरी पड़ोसी मुल्क से करीबी रिश्ते कायम करे।

 हमें चीन और अमेरिका दोनों से करीबी रिश्ते कायम करने चाहिए।

 बल्कि इतने अच्छे जितने कि उन दोनों के आपस में भी नहीं हों।

 लेकिन ऐसा केवल एकतरफा ख्वाहिश करने से नहीं होगा।

 न ही चीन का वर्चस्व स्वीकार करने से यह हो पाएगा।

 भारत जितनी अधिक आर्थिक शक्ति हासिल करेगा और जिस हद तक विदेश नीति संबंधी विश्वसनीयता हासिल करेगा, चीन भारत की द्विपक्षीय रिश्तों की चाहत का उसी हिसाब से प्रत्युत्तर होगा।

, (लेखक तक्षशिला इंस्टीट्यूट के सह संस्थापक और निदेशक हैं।

 यह जन नीति से जुड़ा एक स्वतंत्र शोध एवं शिक्षण संस्थान है।

 )।

– नितिन पई।

सौजन्य- बिजनेस स्टैंडर्ड।

