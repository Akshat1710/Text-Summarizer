राष्ट्र निर्माण में तो विपक्ष सहयोग दे (दैनिक भास्कर )।

ऐसे समयजब देश तेजी से आर्थिक कदम उठाकर एक दशक के पतन के बाद विश्व बिरादरी में अपना वाजिब स्थान ग्रहण कर रहा है, भाजपा के नेतृत्व वाली एनडीए सरकार के राजनीतिक विरोधियों ने देश दुनिया में उसे बदनाम करने का अभियान छेड़ रखा है।

 जाहिर है इन्हें सरकार की नीतियों कार्यक्रमों के लिए जनता में बढ़ती सराहना हजम नहीं हो रही है।

 बहुमत हासिल कर सत्ता में आई सरकार के खिलाफ यह बढ़ती असहिष्णुुता सिकुड़ती कांग्रेस और भ्रमित वामदलों की असुरक्षा ग्रंथी से निकली है।

 जहां दुनिया की शक्तियां नरेंद्र मोदी के नेतृत्व में भारत के उदय को स्वीकार रही हैं वहीं, भाजपा के विरोधी राष्ट्रीय राजनीतिक विमर्श को विनाशकारी पथ पर ले जा रहे हैं।

 हालांकि, वक्त की मांग तो गरीबी हटाने, साक्षरता, सबको आवास, किसानों की आजीविका में सुधार, शहरी-ग्रामीण का फर्क खत्म करने और आतंकवाद को कुचलने जैसे महत्वपूर्ण मुद्‌दों पर आम सहमति कायम करने की है।

 यदि विपक्षी दल देश की तरक्की और जनकल्याण के प्रति गंभीर होते तो संसद के बाहर और भीतर बहस अधिक रचनात्मक तथा सार्थक होती।

, आइए, थोड़ा ठहरकर संविधान के निर्माण के उत्सव और डॉ. भीमराव आंबेडकर की 125वीं जयंती मनाने के लिए आयोजित संसद के दो दिवसीय विशेष सत्र का महत्व समझें।

 इसके पीछ मूल विचार संविधान सभा की बहस, भारत के महान सपूतों के ऐतिहासिक भाषणों और देश के लोगों की अपेक्षा-आकांक्षाओं पर गौर करना था।

 मुझे यह देखकर निराशा हुई कि इस मौके पर बहस के दौरान मौजूदा चुनौतियों पर विचार करने की बजाय हम एक-दूसरे पर हावी होने की कोशिश करते रहंे।

 अब यह देखने का वक्त गया है कि जनता की अपेक्षा-आकांक्षाएं कहां तक पूरी हुई हैं।

 नि:संदेह बाबासाहेब दिल और दिमाग के गुणों वाले कद्‌दावर राष्ट्रीय नेता थे।

 हिंदू समाज की असमानताओं को उन्होंने सभ्यतागत खामी की तरह देखा और इसे दूर करने के लिए जीवन समर्पित कर दिया।

, डॉ. आंबेडकर महान सामाजिक योद्धा थे और अपनी प्रखर बुद्धि और योग्यताओं के कारण सारी अड़चनों, खामियों अपमान को मात देकर उन्होंने अपनी जगह बनाई।

 इसके बाद भी उनके राजनीतिक चिंतन में नफरत शत्रुता को कोई स्थान नहीं था।

 उनकी लड़ाई समाज के दोमुंहेपन, विरोधाभास और बुराइयों से थी, हिंदू समाज और सभ्यता से नहीं।

 क्योंकि उनके लिए राष्ट्रवाद का मतलब सिर्फ ब्रिटेन से सत्ता का हस्तांतरण नहीं बल्कि राष्ट्र का पुनर्निर्माण था।

 आज भारत ने जो भी हैसियत हासिल की है उसमें उनका बहुत बड़ा योगदान है।

 वे महान अर्थशास्त्री भी थे और उन्होंने ‘रुपए की समस्या : इसका मूल और समाधान’ विषय पर पीएचडी भी की थी।

 ये ़डॉ. आंबेडकर ही थे, जिन्होंने संवैधानिक व्यवस्था में सबसे पहले वित्तीय संघवाद की अवधारणा रखी।

 केंद्र और राज्यों के बीच राजस्व का बंटवारा प्रांतों की वित्तीय स्वायत्तता, डॉ. आंबेडकर के व्यापक शोध पर ही आधारित है।

 भारतीय रिजर्व बैंक की स्थापना में भी उनका महत्वपूर्ण योगदान था।

, जातियों को राष्ट्र विरोधी बताते हुए डॉ. आंबेडकर ने कहा कि इनके कारण सामाजिक जीवन में अलगाव, दुर्भावना और ईर्ष्या पैदा होती है।

 उन्होंने कहा, ‘यदि हम राष्ट्र को हकीकत का रूप देना चाहते हैं तो इन सब कठिनाइयों से उबरना होगा, क्योंकि किसी राष्ट्र में भाईचारा ही एकमात्र तथ्य होता है।

 इसके बिना समानता स्वतंत्रता रंग-रोगन की तरह सतही होंगी।

’ वे मूल कानूनों- दिवानी और आपराधिक कानूनों में एकरूपता चाहते थे, इसीलिए हिंदू कोड बिल पारित होते देखकर उन्होंने केंद्रीय मंत्रिमंडल से इस्तीफा दे दिया था।

 वे जजों द्वारा जजों के चयन के भी खिलाफ थे।

 उन्होंने कहा था, ‘चीफ जस्टिस को जजों की नियुक्ति पर वीटो करने देना वास्तव में उन्हें ऐसा अधिकार देना है, जो हम राष्ट्रपति या सरकार को भी नहीं देना चाहते।

’ डॉ. आंबेडकर की मूलभूत चिंता दलित वर्गों, महिलाओं और अल्पसंख्यकों की सामाजिक दमन से मुक्ति थी।

 जहां दलितों, पिछड़ वर्गों और महिलाओं के लिए संविधान में विशेष प्रावधानों से आरक्षण नीति सामने आई और कोई शक नहीं कि इसका उनकी सामाजिक-अार्थिक हैसियत पर सकारात्मक प्रभाव पड़ा, लेकिन उनके और समाज के अन्य वर्गों के बीच विकास के कई सूचकांकों पर अंतर अब भी बरकरार है।

 आजादी के 68 वर्षों बाद भी हमारा देश निरक्षरता (26 फीसदी), गरीबी (22 फीसदी गरीबी रेखा के नीचे), भ्रूण हत्या, दहेज, अस्पृश्यता, महिला अत्याचार, राजनीति में धनबल, राज्यों के लिए विशेष तर्जा और नई जातियों को अजा, जजा या पिछड़ा वर्ग श्रेणी में लाए जाने के लिए मारा-मारी जैसी बुराइयों से लड़ रहा है।

 देश में दो करोड़ मकानों की कमी, 23 फीसदी लोगों तक बिजली की पहुंच नहीं है और 19.49 करोड़ लोग कुपोषण जुझ रहे हैं।

 वक्त गया है कि वैमनस्य फैलाने वालों को समझना होगा कि इसका उलटा परिणाम होगा।

 जैसा बेंगलुरू में हुआ, जहां कांग्रेस नेता को नकारते हुए स्वच्छ भारत तथा मेक इन इंडिया कार्यक्रम का समर्थन किया गया।

, लोग अब राजनीतिक रूप से अपने अधिकारों के प्रति जागरूक हो गए हैं।

 मामूली कारणों से संसद को चलने देना वे पसंद नहीं करते।

 राजनीतिक दल इस पर आत्म-परीक्षण करें तो बेहतर होगा।

 क्या भारी जनादेश को स्वीकार करना उनके लिए इतना कठिन है।

 प्रथम प्रधानमंत्री जवाहरलाल नेहरू के योगदान को मान्यता देने के कांग्रेस के आरोप पर मैं बेहिचक यह घोषणा करना चाहता हूं कि हम नेहरूजी का सम्मान करते हैं और उनके योगदान की अनदेखी करने का हमारा कभी इरादा नहीं था।

 किंतु साथ ही मैं कांग्रेस नेताओं से जानना चाहूंगा कि क्यों उनकी सरकारों ने डॉ. आंबेडकर, सुभाषचंद्र बोस, डॉ. राजेंद्र प्रसाद और सरदार पटेल जैसे महान लोगों के महत्वपूर्ण योगदान को उचित सम्मान नहीं दिया।

, क्या सोद्‌देश्यपूर्ण और विकास लाने वाली योजनाओं पर विपक्षी दलों का समर्थन मांगना कोई बहुत बड़ी मांग है।

 अब वक्त गया है कि हम सब मिलकर समान नागरिक संहिता बनाने, धोखादायक तरीकों से धर्मांतरण रोकने, सर्वशिक्षा, महिलाओं के सशक्तीकरण और आरक्षण को लागू करने के लिए हम सब मिलकर संघर्ष करें।

 हम आर्थिक विषमता घटाएं, खेती को लाभप्रद बनाएं, धर्म जाति की राजनीति इसका का अपराधीकरण बंद करें, भ्रष्टाचार, धद्‌म धर्मनिरपेक्षता, आतंकवाद को रोकें।

 विदेशी जमीन पर जाकर लोगों से लोकतांत्रिक पद्धति से चुने गए प्रधानमंत्री को उखाड़ फेंकने की बात करें और घरेलू मुद्‌दों पर संयुक्त राष्ट्र, अमेरिका और ब्रिटेन जाकर वहां के पदाधिकारियों के आगे गुहार लगाएं।

,  , सौजन्य :-दैनिक भास्कर ,10.12.2015,एम. वेंकैया नायडू (केंद्रीयशहरी विकास, आवास और संसदीय मामलों के मंत्री), ।

