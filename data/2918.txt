मुक्त व्यापार:कदम खींचता अमरीका (प्रो.चिंतामणि महापात्र ) (पत्रिका)।

दशकों तक मुक्त व्यापार की पैरवी करने वाले अमरीका में राष्ट्रपति डोनाल्ड ट्रंप ने ‘अमरीका फस्र्ट’ नीति के तहत अमरीकी उत्पाद खरीदने और अमरीकियों को नौकरी देने का दबाव बनाना शुरू किया है।

 भारत में अमरीकी निवेश पर इसका क्या असर होगा।

 ‘मेक इन इंडिया’ सोच से यह कितना अलग है।

, अमरीका हो या भारत या फिर अन्य कोई भी राष्ट्र, सभी की सरकारों का दायित्व है कि वे अपने देश के लोगों के हित में काम करे।

 घरेलू अर्थव्यवस्था को मजबूत बनाने के लिए बेहतर से बेहतर कदम उठाए।

 भारत के प्रधानमंत्री नरेंद्र मोदी ने ऐसे ही प्रयास के तहत ‘मेक इन इंडिया’ अभियान की शुरुआत की।

, वहीं अमरीका में पांच दिन पहले राष्ट्रपति पद का कार्यभार संभालने वाले डोनाल्ड ट्रंप ने भी अपने चुनावी वादे को निभाने की शुरुआत करते हुए ‘अमरीका फस्र्ट’ नीति का बिगुल फूंक दिया है।

 इस नीति को अपनाने के पीछे उनका तर्क घरेलू अर्थव्यस्था में सुधार व अमरीकी लोगों के लिए अधिकाधिक रोजगार मुहैया कराना है।

, जहां तक उद्देश्यों का सवाल है तो मोदी और डोनाल्ड ट्रंप का मकसद एक ही है और वह भी बहुत पवित्र है।

 लेकिन, दोनों का नीतियों को लागू करने का अंदाज बिल्कुल जुदा है।

 मोदी का मेक इन इंडिया अभियान अंतरराष्ट्रीय स्तर की प्रगतिशील सोच को दर्शाता है।

 वह सबको साथ लेकर भारत के विकास की बात करते दिखाई देते हैं।

, मेक इन इंडिया अभियान घरेलू उद्योगों को विशिष्ट संरक्षण नहीं देता बल्कि यह अमरीकी कंपनियों सहित दुनिया भर की कंपनियों को भारत में निवेश के लिए आमंत्रित करता हुआ लगता है।

 वे उन भारतीय कंपनियों के विरुद्ध नजर नहीं आते जो अन्य देशों में जाकर निवेश करती हैं या कर रही हैं।

 इसके ठीक विपरीत ट्रंप की अमरीका फस्र्ट का जो नारा दिया गया है, ‘बाय अमरीकन, हायर अमरीकन’ उद्योग-व्यापार को विशेष संरक्षण देने वाला लगता है।

 इसका अर्थ है अमरीकी लोग अमरीका में तैयार उत्पाद खरीदें और उनके उत्पादन के लिए अमरीकी लोगों को रोजगार मुहैया कराएं।

, स्वदेशी अपनाने की सोच बुरी नहीं है लेकिन व्यापक स्तर पर यदि इसे लागू करने की कोशिश होने लगे तो यह अंतरराष्ट्रीय व्यापार के विरुद्ध लगती है।

 यह दशकों से अमरीका की मुक्त व्यापार की सोच के खिलाफ जाती लगती है।

 ऐसा लगता है कि ट्रंप परंपरागत अमरीकी नीति से पीछे हटते हुए लगते हैं।

 एक बार फिर स्पष्ट करूं कि ‘अमरीका फस्र्ट’ की नीति से किसी को कोई आपत्ति नहीं है बल्कि इस नीति के सहारे बाय अमेरिकन हायर अमेरिकन की सोच को लेकर परेशानी जरूर है।

 यह सोच दर्शाती है कि अमरीका में जबर्दस्त बेराजगारी है।

, अमरीका की अर्थव्यवस्था बड़े संकट से जूझ रही है।

 उसे विशेष संरक्षण दिए जाने की जरूरत है।

 इसमें दोराय नहीं कि 2008 में अमरीकी अर्थव्यवस्था में गिरावट का दौर चल रहा था।

 लेकिन, ओबामा प्रशासन की नीतियों के चलते इसमें सुधार शुरू हुआ।

 अर्थव्यवस्था में स्थिरता आने लगी और लगातार 75 महीनों तक रोजगार सृजन होता रहा।

 इसके अलावा महंगाई की दर भी नियंत्रण रही।

 डोनाल्ड ट्रंप यह साबित करने में लगे हैं ओबामा प्रशासन के प्रयासों का परिणाम सही नहीं आया।

 वे दर्शाना चाहते हैं कि अमरीकी अर्थव्यवस्था की हालत बहुत ही खराब है।

 पूरे देश में बेरोजगारी के स्थिति है।

 वे अमरीका के हालात की गलत तस्वीर पेश कर रहे हैं।

, एक बार हम अन्य देशों की कंपनियों की बात नहीं करते हुए भारतीय कंपनियों की अमरीका में उपस्थिति की बात करें तो हम पाएंगे कि हमारी सॉफ्टवेयर कंपनियों जैसे इन्फोसिस, विप्रो, टीसीएस आदि ने न केवल भारतीयों को अमरीका में नौकरियां दीं बल्कि अमरीकी लोगों को भी बड़ी संख्या में वहां रोजगार उपलब्ध कराया है।

 इसके विपरीत यदि ट्रंप प्रशासन कुशल अमरीकी कामगारों के लिए रोजगार मुहैया कराने के उद्देश्य से एच-1 बी वीजा सीमित करने जैसा कदम उठाता है तो निश्चित तौर पर इसका नकारात्मक प्रभाव भारतीय कंपनियों और वहां काम करने वाले भारतीयों पर पड़ेगा।

, इसके अलावा बहुत सी अमरीकी कंपनियां विशेषतौर पर सैन्य क्षेत्र की कंपनियां जो मेक इन इंडिया के तहत भारत में निवेश करने की सोच रही थीं, अब ट्रंप की नीतियों के कारण निवेश करेंगी या नहीं, इसे लेकर असमंजस बन गया है।

 ये हालात दोनों देशों के संबंधों को तनावपूर्ण बना सकते हैं।

 ओबामा ने एशिया में रणनीतिक और आर्थिक संतुलन बनाने के उद्देश्य ट्रांस पैसेफिक पार्टनरशिप (टीपीपी) नीति को अपनाया था, ट्रंप ने इसे समाप्त कर दिया है।

, हालांकि चीन और भारत टीपीपी के सदस्य नहीं थे लेकिन इसका परोक्ष लाभ भारत को मिल रहा था लेकिन इस नीति से पीछे हटने के कारण एशिया में ट्रंप ने चीन को संतुलित करने का मौका आगे बढ़कर गंवा दिया है।

 ड़ोनाल्ड ट्रंप के चुनाव अभियान के साथ एक सहयोगी भारत आए थे तो उन्होंने कहा था कि ट्रंप भारत के साथ व्यापार को 100 अरब डॉलर से बढ़ाकर 300 डॉलर करना चाहते हैं।

, डोनाल्ड ट्रंप खुद कारोबारी हैं और उनके चार होटल पुणे, मुंबई, गुडग़ांव और कोलकाता में बन रहे हैं।

 ऐसे में उम्मीद है कि वे भारत के साथ आर्थिक रिश्तों को मजबूती देंगे लेकिन फिलहाल उनकी नीतियां तनाव अधिक पैदा कर रही हैं।

 फिलहाल विश्व परिदृश्य पर देखें तो नोटबंदी के बावजूद भारत की अर्थव्यवस्था मजबूती के साथ उभर रही है।

 चीन की अर्थव्यवस्था धीमी है और यूरोपीय देशों की अर्थव्यवस्था संकट में है।

 ऐसे में अमरीका के पास भारत के साथ रिश्ते मजबूत करने के अलावा विकल्प नहीं है।

 ऐसे में उम्मीद ही कर सकते हैं कि डोनाल्ड ट्रंप की नीतियों से दुनिया भर में उथल-पुथल की आशंका भारत के संदर्भ में अस्थायी होगी।

सौजन्य- पत्रिका।

