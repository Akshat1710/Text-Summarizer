नियम विरुद्ध चल रही दिल्ली सरकार (राष्ट्रीय सहारा )।

गृह विभाग के दो सचिवों के निलंबन को लेकर दिल्ली में तैनात दानिक्स और एजीएमयूटी कैडर (अरुणाचल प्रदेश-गोवा-मिजोरम और यूनियन टेरिटरी) के अधिकारियों में तनातनी तेज हो गई है।

 गौरतलब है कि विशेष सचिव अभियोजन और विशेष सचिव कारागार को कैबिनेट नोट पर हस्ताक्षर करने से मना करने पर दिल्ली सरकार ने निलंबित कर दिया है।

 दोनों अफसर दानिक्स कैडर के हैं।

 हालांकि बाद में केंद्र सरकार ने अपने अधिकार का उपयोग करते हुए उनका निलंबन रद्द कर दिया है।

 पूरे मसले पर एक बात तो साफ-साफ समझ में आती है कि दिल्ली की केजरीवाल सरकार नियम, कायदा-कानून और संविधान के विपरीत आचरण कर रही है।

 इस सरकार को ऐसे फैसले लेने का कोई अधिकार ही नहीं है।

, सर्वविदित है कि राज्यों के शासन का मुखिया मुख्यमंत्री होता है जबकि केंद्र शासित राज्यों जैसा कि नाम से ही स्पष्ट होता है, यह ऐसे राज्य हैं जो राज्य नहीं बनाए जा सकते थे या राज्य नहीं बनाए गए या जिनको राज्य बनाना संभव नहीं था इसलिए इन्हें केंद्र के पाले में डाल दिया गया कि इन पर केंद्र शासन चलाए और केंद्र ने यह साफ कर दिया कि इन केंद्र शासित प्रदेशों का शासन भारत के राष्ट्रपति एक प्रशासक के माध्यम से करेंगे जिनका नाम होगा उप राज्यपाल।

 तो एक बात स्पष्ट होनी चाहिए कि केजरीवाल भले बहुमत के साथ लोकतांत्रिक तरीके से चुनाव जीतकर आए हों लेकिन ना तो उन्हें और ना उनके सलाहकार को संविधान समझ में आता है और ना ही संघ की प्रक्रिया समझ में आती है।

भारत वर्ष में दो तरह के सरकारी कर्मचारी हैं।

 एक वो हैं जो केंद्र सरकार की सेवा में रत हैं और दूसरे वो हैं राज्य सरकार की सेवा में रत हैं।

, केंद्र सरकार के कर्मचारियों की सेवा शत्रे और भर्ती के नियम संसद तय करती है और उसके बारे में जो भी नियम-कायदा पारिभाषित किया गया है उसके लिए भारत के राष्ट्रपति को अधिकृत किया गया है।

 इसी प्रकार के नियम राज्यों में उनकी सेवा शत्रे और भर्ती के नियम राज्यों के विधानमंडल तय करते हैं और राज्यों के राज्यपाल को यह अधिकार दे दिया गया है कि वो विस्तृत नियम बना दें।

 अब कहीं भी केंद्र शासित प्रदेश का जिक्र नहीं है।

 संविधान में भी या तो यूनियन पब्लिक सर्विस कमीशन का जिक्र है या स्टेट पब्लिक सर्विस कमीशन का जिक्र है।

 कहीं भी केंद्र शासित पब्लिक सर्विस कमीशन का इस्तेमाल नहीं किया गया है।

 इसका अर्थ यह हुआ कि जो कर्मचारी केंद्र शासित राज्यों की सेवा में रत है, (जिनमें दिल्ली भी शामिल है) वो केंद्र सरकार के ही कर्मचारी माने गए हैं और उन पर सेवा शत्रे और नियम वही लगते हैं जो भारत के राष्ट्रपति ने विस्तृत नियम बना रखे हैं और उन पर वही संविधान के अनुच्छेद 309 का नियम लागू होगा जो केंद्रीय कर्मचारियों पर लागू होता है।

, उसके हिसाब से केंद्रीय कर्मचारी पर कार्रवाई करने का जो अधिकार क्षेत्र है वो केवल केंद्र सरकार का, राष्ट्रपति का है और राष्ट्रपति चूंकि यह अधिकार उप राज्यपाल को डेलीगेट कर देते हैं, इसलिए दानिक्स अधिकारियों पर निलंबन की कार्रवाई ही अवैध है।

 तो लाख टके का सवाल यह है कि जब दिल्ली सरकार का इन अधिकारियों पर नियंतण्रही नहीं है तो ये उनपर कार्रवाई किस आधार पर कर सकते हैं।

 मैं आपको बताऊं, दरअसल यह सरकार नहीं स्थानीय प्रशासन हैं।

 1911 के बाद देश का संविधान बनाने के लिए संविधान सभा इकट्ठी हुई।

 संविधान सभा में भी एक सुझाव आया कि जैसे बाकी राज्यों में चुनाव होते हैं, प्रदेशों का स्थानीय प्रशासन होता है वैसे ही दिल्ली के शासन को चलाने की व्यवस्था दी जाए।

 जो संविधान की ‘‘ड्राफ्टिंग कमिटी’ जिसे ‘‘प्रारूप समिति’ कहते हैं जिसके अध्यक्ष डॉ. भीमराव अंबेडकर थे, उन्होंने कहा ये संभव नहीं हो सकता कि दिल्ली को पूर्ण राज्य का दर्जा दिया जा सके।

, भारत की राजधानी किसी प्रशासनिक ईकाई के तहत काम नहीं करेगी, इसलिए दिल्ली को किसी के स्थानीय शासन के अंतर्गत नहीं रखा जा सकता।

 तो संविधान सभा ने भी इस प्रस्ताव को सिरे से खारिज कर दिया।

 मेरा तो मानना है कि दिल्ली की सरकार इस विषय पर सिर्फ और सिर्फ राजनीति कर रही है।

 देखिए संविधान का अनुच्छेद 239 साफ तौर पर कहता है कि, ‘‘सभी केंद्र शासित प्रदेशों का संचालन भारत के राष्ट्रपति करेंगे एक प्रशासक के माध्यम से जिसका नाम होगा उप राज्यपाल।

’ ये इसे न पढ़कर 239ए पढ़ने लगते हैं और टकराव की मुख्य वजह भी यही है।

 एक और मुख्य वजह जो इस तरह के टकराव की जमीन तैयार कर रही है, वो है दिल्ली की सरकार का कामकाज के मामले में पूरी तरह फेल होना।

 इस सरकार ने दिल्ली की भोली-भाली जनता से जो वादे किए थे, वो सिफर साबित हुए।

 न तो जनता को किसी तरह की राहत मिली न सरकार को उसकी वो अहमियत जो अमूमन प्रचंड जीत के बाद किसी भी सरकार को मिलती है।

, सिर्फ केंद्र से हर रोज किसी-न-किसी मुद्दे पर रार करना ही इस सरकार का एकमात्र उद्देश्य बनकर रह गया है।

 इस सरकार को गर्वन्रेस आती ही नहीं है।

 और इन सब में पिस रही है दिल्ली की जनता, जिसने काफी अरमानों के साथ इस सरकार का दामन थामा था।

 जिस तरह की शोशेबाजी और ऐंठन दिल्ली सरकार दिखा रही है, उससे आगे भी जनता का भला नहीं होने वाला।

 मेरा तो मानना है कि जब इससे पहले की सरकार को शासन चलाने में कोई परेशानी नहीं हुई तो आप क्यों आसमान सिर पर उठाए हो।

 क्या शीला दीक्षित के शासन में विकास के काम नहीं हुए या मदनलाल खुराना का कार्यकाल दिल्ली की जनता के लिए आधा-अधूरा रहा।

 कहने का मतलब है कि आप केंद्र पर काम नहीं करने का आरोप तो लगा देते हो, लेकिन जब काम करने का वक्त आता है तो कुछ नया बखेड़ा खड़ा कर देते हो।

, अपनी नाकामियों और ना-तजरुबेकारी को दुरुस्त करने के बजाय केंद्र से किसी भी मामले पर भिड़ने को तैयार हो जाते हैं।

 ताजा मसला भी कुछ ऐसी ही कहानी बयां कर रहा है।

 दुखद तय यह है कि जो इनके विषय क्षेत्र से बाहर की बात है, उसमें भी यह सींगें लड़ाते हैं।

 जब केंद्र शासित राज्य की शक्तियां उप राज्यपाल के माध्यम से राष्ट्रपति में निंिहत हैं तो आप कैसे निलंबन या तैनाती का फैसला ले सकते हैं।

 तो क्या ये मान लेने में कोई हर्ज नहीं कि केजरीवाल सरकार अपनी नाकामियों को ठीकरा केंद्र के सिर फोड़ना चाहती है।

 अभी तक के उनके व्यवहार और कार्यशैली से तो यही संकेत मिलते हैं।

 यह तो साफ है कि आपकी शक्तियां सीमित हैं और आपको इन्हीं दायरे में रहकर खुद को साबित करना होगा।

 ये न हो कि जनता के सब्र का बांध टूट जाए और आपका बोरिया-बिस्तर समेट दे।

 लोकतंत्र का सम्मान करें और इसे जीने लायक खाद-पानी दें।

,  , सौजन्य :-राष्ट्रीय सहारा   ,2.01.2016,एस के शर्मा ( संविधान विशेषज्ञ हैं।

 )।

