आर्थिक और समग्र दृष्टि से एक भारत।

 (बिजनेस स्टैंडर्ड)।

बात चाहे वस्तुओं की हो या सेवाओं की या फिर आम लोगों की।

 इस आर्थिक एकरूपता को अब संविधान में भी नजर आना चाहिए।

 बता रहे हैं अरविंद सुब्रमण्यन और उनकी आर्थिक समीक्षा टीम, कई दशक पहले राज कपूर ने अपनी एक फिल्म में बहुचर्चित गीत गाया था ‘फिर भी दिल है हिंदुस्तानी।

’ उनकी अभिव्यक्ति तुलनात्मक राष्ट्रीय विकास को लेकर गहन अंतदृष्टिï प्रदान करती है।

 बिस्मार्क ने कहा था, ‘हमने यूरोप बना लिया है।

 अब हमें यूरोपवासी बनाने होंगे।

’ संभवत: राज कपूर का इशारा इस बात की ओर था कि भारत के संस्थापक चाहते थे कि देश के लोगों में राजनीतिक और अस्मितामूलक चेतना जन्मे।

 यूरोप के एकीकरण को लेकर जो मौजूदा समस्याएं हैं उन्हें हम ब्रेक्सिट के मतदान में और यूरो के डिजाइन को लेकर छिड़ी बहस में देख चुके हैं।

 उसे देखकर तो लगता है कि हमारे संस्थापक भविष्यद्रष्टा थे।

, प्रश्न यह है कि क्या देश के संस्थापकों ने आर्थिक रूप से एक भारत बनाया, एक ऐसा बाजार जहां वस्तुओं, सेवाओं, पूंजी और लोगों का अबाध आवागमन हो।

 संविधान और संविधान सभा की बहस को ध्यान से पढ़ा जाए तो एक तरह की अनिश्चितता नजर आती है।

 अगर बहुत चौकसी से न पढ़ा जाए तो पता चलता है कि एकीकृत आर्थिक भारत की आवश्यकता दरअसल राज्यों की संप्रभुता की रक्षा के अधीन हो गई।

, इस वर्ष की आर्थिक समीक्षा के अध्याय 11 और 12 में इस बात का आकलन किया गया है कि देश बीते 70 सालों में किस तरह भारत एक राजनीतिक विचार और वस्तुत: तथा विधिवत एक आर्थिक देश बनने की ओर बढ़ा।

 ऐसे वक्त में जबकि अंतरराष्ट्रीय एकीकरण रुका हुआ है और भारत वस्तु एवं सेवा कर (जीएसटी) के जरिये उन परिवर्तनकारी बदलावों को अंजाम देने के कगार पर है जहां एक भारत, एक बाजार और एक कर की व्यवस्था लागू होगी।

 तो यह प्रश्न पूछना उचित है कि हम आंतरिक तौर पर कितने एकीकृत हुए।

, आर्थिक समीक्षा का विश्लेषण दो आंकड़ों के समूह पर आधारित है जो वस्तु एवं सेवा कर नेटवर्क (जीएसटीएन) से निकले हैं।

 इसमें वस्तुओं के अंतरराज्यीय आवागमन के लेनदेन का आंकड़ा और रेल मंत्रालय द्वारा बीते छह वर्ष के दौरान प्रति जोड़ा स्टेशनों पर अनारक्षित यात्रियों के आवागमन का मासिक आंकड़ा शामिल है।

 समीक्षा विस्तार से बताती है कि इन आंकड़ों का प्रसंस्करण और विश्लेषण करके मुख्य निष्कर्ष निकाले गए हैं।

, कुछ मौजूदा अनुमानों और धारणा के उलट ऐसा लगता है कि भारत वस्तुओं एवं सेवाओं की तुलना में आंतरिक तौर पर काफी हद तक जुड़ा हुआ है।

 भारत इस समय गतिशील है।

 विभिन्न जनगणनाओं के दौरान नागरिकों का विश्लेषण बताता है कि वर्ष 2001 से 2011 के बीच सालाना 50-60 लोग प्रवासी हुए।

 वर्ष 2011 से 2016 के बीच रेलवे के आंकड़ों का इस्तेमाल करके पहली बार आंतरिक रोजगार संबंधी प्रवासन का अध्ययन किया गया।

 इससे पता चलता है कि सालाना 90 लाख लोग रोजगार की तलाश में यहां से वहां जाते हैं।

 यह जनगणना में जताए गए 40 लाख के अनुमान से खासा अधिक है।

 अगर यह रुझान जारी रहा तो हम जल्दी ही इस मामले में चीन की बराबरी कर लेंगे।

, अंतरराज्यीय कारोबार भी खासा है।

 अंतरराज्यीय कारोबार का अनुमानित आंकड़ा बताता है कि व्यापार और जीडीपी के बीच 54 फीसदी का अनुमान है।

 यह बात उस धारणा के खिलाफ जाती है जिसके तहत देश की अर्थव्यवस्था को गतिरोध वाला माना जाता है।

 देश के आंतरिक और अंतरराष्ट्रीय कारोबार की तुलना करें तो भारत यहां भी आंतरिक तौर पर सुगठित नजर आता है।

 तकनीकी विश्लेषण इस बात पुष्टि करता है कि व्यापार लागत कारोबार में उतनी ही कमी आई जितनी कि अन्य देशों में।

 भारत के देसी और अंतरराष्ट्रीय दोनों कारोबारों का जीडीपी अनुपात खासा मजबूत है।

, भाषा वस्तुओं और लोगों के आवागमन में कतई बाधा नहीं है।

 एक अन्य उत्साहजनक अनुमान यह है कि राजनीतिक सीमाओं ने जहां लोगों के आवागमन को बाधित किया वहीं भाषा न तो लोगों और न ही वस्तुओं के आवागमन में किसी तरह की बाधा बनी।

 उदाहरण के लिए राजनीतिक सीमाओं ने किस तरह इसे बाधित किया है उसे समझने के लिए यह तथ्य काफी है कि राज्य के भीतर पलायन 300 फीसदी ज्यादा है बनिस्बत कि अंतरराज्यीय पलायन के।

 ऐसा भी नहीं लगता है कि हिंदी को साझा भाषा न बनाए जाने से वस्तुओं और सेवाओं के अंतरराज्यीय प्रसार में किसी तरह की कोई बाधा उत्पन्न हुई हो।

 ऐसे में भाषा को थोपने के बजाय उसका स्वाभाविक उद्भव होने देने की सोच बहुत सही प्रतीत होती है।

 रामचंद्र गुहा ने अपनी किताब ‘इंडिया आफ्टर गांधी’ में भारत में भाषाई विकास और उसके दबदबे को लेकर जो चिंता प्रकट की है यह उससे काफी अलग और राहत देने वाला था।

, यह पूरा रुझान समझदारी भरा और चकित करने वाला प्रतीत होता है।

 लोगों के आवागमन और वस्तुओं के परिवहन की प्रक्रिया में जहां समतुल्यता रही वहीं इससे जुड़े कुछ अचरज भी सामने आए।

 मिसाल के तौर पर :, पलायन की बात करें तो उत्तर प्रदेश, बिहार और मध्य प्रदेश जैसे गरीब राज्यों से पलायन बहुत ज्यादा हुआ जबकि दिल्ली, तमिलनाडु, महाराष्ट्र और गोवा ऐसे राज्य रहे जहां सबसे अधिक पलायन करने वाले लोग पहुंचे।

, उत्तराखंड, हिमाचल प्रदेश और गोवा जैसे छोटे राज्य अधिक व्यापार करते हैं।

 जबकि शुद्घ निर्यात के मामले में तमिलनाडु, गुजरात और महाराष्ट्र जैसे राज्य अव्वल हैं।

, कृषि के अलावा भी हरियाणा और उत्तर प्रदेश कारोबारी क्षेत्र में अव्वल हैं क्योंकि गुरुग्राम और नोएडा विकसित होकर व्यापक दिल्ली के शहरी क्षेत्र का हिस्सा बन चुके हैं।

, लोगों के एक स्थान से दूसरे स्थान पर जाने की लागत वस्तुओं की लागत की तुलना में तकरीबन दोगुनी है।

, विभिन्न राज्यों में फम्र्स के आंतरिक कारोबार का अनुपात 68 फीसदी है जो बहुत ज्यादा है।

 इस तरह के कारोबार में आपसी टकराव भी विभिन्न फर्म के बीच के आंतरिक कारोबार की तुलना में काफी अधिक होता है।

, हालांकि देश के भीतर वस्तु कारोबार के अधिक होने के हमारे निष्कर्ष के खिलाफ भी तर्क हैं।

 ऐसा इसलिए भी हो सकता है कि अप्रत्यक्ष कर की मौजूदा व्यवस्था ऐसी है जिसने कुछ अहम मामलों में अंतरराज्यीय कारोबार को राज्य के भीतर के कारोबार पर वरीयता दी जाती है।

 अगर यह सच है तो फिर जीएसटी कुछ मामलों में कारोबार को कम करने वाला भी साबित हो सकता है।

 इसके बावजूद कर अनुपालन और राजस्व संग्रह पर इसका सकारात्मक असर बना रहेगा।

, उपरोक्त तमाम निष्कर्ष यह प्रश्न पैदा करते हैं कि आखिर क्यों व्यापक एकीकरण ने विभिन्न राज्यों के बीच आय के अंतर को कम नहीं किया है।

 विभिन्न आय वर्ग का सहअस्तित्व और तेजी से एकीकृत होते वस्तु, सेवा, आम जन और पूंजी आदि रहस्य ही बने हुए हैं।

 आखिरी प्रश्न: आर्थिक और तकनीकी तकनीकी ताकतें तेजी से उभरी हैं और उनकी बदौलत एकीकृत भारत सामने आया है।

 ऐसे में क्या संविधान को इस आर्थिक वास्तविकता को विधिक रूप से अंगीकृत करने की आवश्यकता है।

, (आर्थिक समीक्षा टीम में जी गायत्री, पार्थ खरे, कपिल पाटीदार, सुतीर्थ रॉय, नवनीरज शर्मा, चिन्मय तुंबे और तेजस्वी वेलायुधन भी शामिल हैं), – अरविंद सुब्रमण्यन और उनकी आर्थिक समीक्षा टीम।

सौजन्य- बिजनेस स्टैंडर्ड।

