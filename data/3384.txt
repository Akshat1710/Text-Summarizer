हमारी अधूरी कहानी  (अमर उजाला )।

नरेंद्र मोदी के नेतृत्व में एनडीए सरकार के केंद्र में आने से लोगों में भारी उम्मीदें बनी थीं।

 अब आगामी 30 नवंबर को सरकार बताएगी कि विगत जुलाई से सितंबर के बीच में अर्थव्यवस्था की स्थिति कैसी रही।

 यहां जवाब से ज्यादा सवाल हैं और जवाब भी ′अगर-मगर-किंतु-परंतु′ में हैं।

, यहां विदेशी विशेषज्ञों और निवेश बैंकरों की फौज है, जिनके मुताबिक, भारत उभरती अर्थव्यवस्थाओं की तुलना में बेहतर स्थिति में है।

 यहां मुद्रास्फीति कम है, आर्थिक विकास दर सात फीसदी है, प्रत्यक्ष विदेशी निवेश पिछले साल की तुलना में अधिक है, विदेशी पोर्टफोलियो निवेशक बांड की खरीद कर रहे हैं, सरकारी राजस्व बढ़ रहा है, विदेशी मुद्रा भंडार पर्याप्त है, राज्य बिजली कंपनियों की मुश्किलें कम की गई हैं और विभिन्न क्षेत्रों में एफडीआई की सीमा में तारतम्य दिखता है।

, दूसरी ओर रघुराम राजन ने बताया है कि सार्वजनिक और निजी निवेश घटने से वृद्धि रुकी है, फैक्टरियों में क्षमता से 30 फीसदी कम काम हो रहा है।

 कम मुद्रास्फीति मांग घटने का भी सुबूत है।

 ब्याज दर एक अंक में है।

 निर्यात पिछले ग्यारह महीनों से नकारात्मक है, मई, 2014 से नवंबर, 2015 तक डॉलर 59 रुपये से 66.44 रुपये तक पहुंच गया है, आर्थिक विकास दर 7.4 फीसदी के आसपास रहने की संभावना है और निफ्टीसेंसेक्स में ईयर टू डेट रिटर्न्स (साल की शुरुआत से आज तक) नकारात्मक है।

, विगत अप्रैल से अक्तूबर तक केंद्रीय करों, उत्पाद शुल्क और सेवा कर में 59.2 प्रतिशत की बढ़ोतरी हुई।

 केंद्रीय उत्पाद शुल्क की उगाही में 68.6 प्रतिशत की वृद्धि हुई-नई दर और बदलाव के मुताबिक इसे समायोजित करने से भी यह बढ़ोतरी 23.9 फीसदी बैठती है।

 जबकि छमाही औद्योगिक उत्पादन सूचकांक चार फीसदी की दर से बढ़ा है।

 अप्रैल से अक्तूबर तक आयात, जिसमें गैर तेल आयात भी शामिल है, 15.5 फीसदी घटा है, इसके बावजूद सीमा शुल्क की उगाही में 16 प्रतिशत की वृद्धि हुई है।

, नौ फीसदी पर स्थिर ब्याज दर पिछले वर्ष नवंबर की तुलना में कम है।

 जब उत्पाद शुल्क की उगाही बढ़ी है, तो उत्पादन और बिक्री में भी वृद्धि होनी चाहिए।

 पर स्टील और सीमेंट फैक्टरियों में स्थापित क्षमता का पूरा उपयोग नहीं हो रहा।

 पिछली चार तिमाहियों से शेयर बाजार से आय उम्मीद के अनुरूप कम रही है।

 निजी और सार्वजनिक क्षेत्र की कंपनियां तीन लाख करोड़ के जमा के साथ इंतजार कर रही हैं कि कब मांग बढ़े और वे निवेश करें।

थोक मूल्य सूचकांक पिछले बारह महीने से नकारात्मक बना हुआ है।

 कच्चे तेल की कीमत कम है, जिसका प्रभाव दिखना चाहिए, पर निरंतर बनी हुई मुद्रास्फीति क्या विकास की कहानी लिख सकती है।

 सरकारी आंकड़े बता रहे हैं कि खुदरा मुद्रास्फीति भी नीचे है, पर यह इस पर निर्भर है कि आप क्या उपभोग करते हैं और कहां रहते हैं।

 ग्रामीण उपभोक्ता मूल्य सूचकांक 6.5 प्रतिशत है, जो 4.5 प्रतिशत शहरी उपभोक्ता मूल्य सूचकांक से अधिक है।

 ग्रामीण परिवारों के कुल व्यय का आधा भोजन पर खर्च होता है।

 गांवों की रसोई लकड़ी या चूल्हे पर निर्भर है, इसलिए कच्चे तेल की कीमत कम रहने का फायदा ऐसे परिवारों को नहीं मिलता।

, ग्रामीण मांग में तेजी नहीं है, तो यह स्वाभाविक है।

 ग्रामीण भारत में तेज मुद्रास्फीति के अलावा आय भी कम है, जो न्यूनतम समर्थन मूल्य का नतीजा है।

 आंकड़े भी बताते हैं कि जिन फसलों पर न्यूनतम समर्थन मूल्य दिया जाता है, उनकी बुआई कम हुई है।

 कॉरपोरेट मुखिया वाले बैंकों का सालाना वेतन तीन लाख करोड़ से ज्यादा है।

 सरकारी कर्मचारियों को एक लाख करोड़ ज्यादा पैसा दिया जा रहा है।

 सरकार से ही पूछना चाहिए कि खराब राजनीति क्या अच्छा अर्थशास्त्र हो सकता है।

 किसानों को उनकी मेहनत की तुलना में लागत और कीमत से वंचित कैसे किया जा सकता है।

 सवाल केवल न्यूनतम समर्थन मूल्य का ही नहीं है।

 जो क्षेत्र कृषि मजदूरों को मौसमी और राहत रोजगार प्रदान करते हैं, वे भी संकट में हैं।

, आधारभूत क्षेत्रों को गति देने के लिए नीतिगत स्तर पर और आवंटन के रूप में जो प्रयास जरूरी हैं, वे किए जा चुके हैं, पर जमीनी स्तर पर उसका आकार लेना अभी बाकी है।

 स्पष्ट है कि ग्रामीण क्षेत्र में मांग बढ़ाने की जरूरत है।

राजनीतिक वर्ग विश्व अर्थव्यवस्था की चुनौतियों के प्रति संवेदनशील नहीं है।

 संसद का शीत सत्र शुरू हो चुका है, और अर्थव्यवस्था कई महत्वपूर्ण विधेयकों के पारित होने का इंतजार कर रही है।

 जीएसटी से जुड़े संविधान संशोधन विधेयक का पारित होना बहुत महत्वपूर्ण है।

 सरकार आठ से साढ़े आठ फीसदी की विकास दर की बात कह रही है, जबकि आकलन है कि यह साढ़े सात फीसदी से कम रहेगी।

 रोजगार में कम वृद्धि कम राजस्व, कम बचत, जोखिम भरे कर्ज और कम निवेश में रूपांतरित होगी।

 शेयर बाजार को देखते हुए विनिवेश के लक्ष्य को हासिल करना मुश्किल होगा।

 फिर सातवें वेतन आयोग की सिफारिशों को लागू करने से वेतन का बिल एक लाख करोड़ रुपये बढ़ जाएगा, जिससे वित्तीय घाटा बढ़ेगा।

, बेशक सरकार प्रयास कर रही है-एफडीआई की सीमा बढ़ाने, सड़क और रेलवे में खर्च बढ़ाने, निर्यात केंद्रित छोटे और मध्यम उद्योगों को विशेष पैकेज देने जैसे प्रयास स्वागतयोग्य हैं।

 फिर भी निराशा का माहौल है।

 दीर्घावधि के लिए कई कदम उठाए गए हैं, पर निकट भविष्य को फायदा पहुंचाने वाले प्रयास नहीं हैं।

 ऐसे में सरकार अपनी नीतियों को अच्छे दिनों में किस तरह तब्दील करेगी।

,  ।

सौजन्य :-अमर उजाला,27.11.2015,शंकर अय्यर (अर्थशास्त्र की राजनीति के विशेषज्ञ और एक्सीडेंटल इंडिया के लेखक)।

