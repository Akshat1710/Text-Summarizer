कर्ज से समृद्धि के दौर में नकदी से नफरत (दैनिक भास्कर)।

मेरे कड़े स्वभाव के मध्यमवर्गीय पिता ने जो शुरुआती चीजें सिखाई थीं (और मुझे लगता है कि उन दिनों ज्यादातर पालक अपने बच्चों को यही सिखाते थे) उनमें यह भी था कि कभी पैसा उधार मत लो।

 आज की शब्दावली में कहें तो इसका अर्थ होगा : कर्ज से बचो।

 यह लगभग यही कहना हुआ कि बिज़नेस करना ही बंद कर दो, क्योंकि आज हम जिस दुनिया में रह रहे हैं वह पैसे से ही चलती है और आमतौर पर उधार पर लिए पैसे से।

 अब तक जैसा हम सब समझ चुके हैं कि अब पैसा उधार लिए बगैर किसी भी प्रकार का बिज़नेस करना संभव नहीं है।

 टाटा स्टील पर 75,000 करोड़ रुपए का कर्ज है।

 मेरा स्थानीय भेलपुरी वाला 750 रुपए के कर्ज से काम चलाता है।

, हम एक कदम और आगे बढ़ गए हैं और कर्ज अब न सिर्फ हमारे बिज़नेस का हिस्सा है बल्कि रोजमर्रा की जिंदगी का भी अंग है।

 इन दिनों यदि कोई मेरे पास जॉब के लिए आता है तो पहली बात वह कहताकहती है : मेरी ईएमआई करीब इतनी-इतनी है तो कृपया इतना पक्का करें कि जो वेतन मैं घर ले जाऊं उससे इनकी व्यवस्था हो जाए।

 संक्षेप में कर्ज आज हमारी जिंदगी को संचालित कर रहा है।

 हम सब गले-गले तक इसमें डूबे हैं।

 कार, फ्लैट, स्मार्ट फोन व गैमिंग लेपटॉप की ईएमआई चुकाने से लेकर अखबार-पत्रिकाओं, बिजली, किराना, लॉन्ड्री, वाई-फाई, डीटीएच या केबल, अमेजॉन या नेटफ्लिक्स और न जाने किस-किस के मासिक बिल तक।

 यहां तक कि ई-कॉमर्स साइट्स भी अब हमारे लिए वे सारी चीजें खरीदना आसान बना रही हैं, आपने ठीक पहचाना आकर्षक तरीके से वर्णित ईएमआई के जरिये, जिनकी हमें आवश्यकता नहीं है (जैसे घड़ियां, कैमरा तथा बड़े और बड़े होते जाते टीवी, जबकि ज्यादा से ज्यादा लोग अब सेल फोन पर चीजें देख रहे हैं)।

 मुझे तो अब भी पता नहीं है कि इस ईएमआई का पूर्ण रूप क्या है लेकिन, मैं यह जानता हूं कि यह उनके लिए बहुत बड़ा बोझ है, जो इसमें जीते हैं।

, बुद्धिमान अर्थशास्त्री बताते हैं कि कर्ज के कारण ही शक्तिशाली चीन घुटनों के बल आने की कगार पर पहुंच गया है।

 हाल ही के वर्षों में बचत का रुझान रखने वाली आबादी के लिए ख्यात भारत सारा विवेक दरकिनार कर तूफानी खरीद में लग गया है।

 इसके कारण बाजार में न जाने कैसे-कैसे प्रोडक्ट और ब्रैंड आ गए हैं, उनसे एकदम अलग जो हमने बड़े होते हुए देखे थे।

 आज देश में 23 करोड़ डॉलर का सेक्स टॉय बिज़नेस 34.8 फीसदी की दर से बढ़ रहा है, जो 140 अरब डॉलर के शिक्षा के बाजार के बढ़ने की रफ्तार से तेज है।

 और हां, दोनों ही कर्ज से चलते हैं।

 लोग जहां से भी संभव हो सीखने, घूमने-फिरने, मजे करने, बेहतर कपड़े पहनने और बैरिएट्रिक सर्जरी को मुनाफे का बिज़नेस बनाने जितना खाने के लिए कर्ज ले रहे हैं।

 किसी को परवाह नहीं है कि हर खर्च के साथ अप्रत्यक्ष कर जुड़ा है, जो समृद्ध वर्ग को उतनी ही चोट पहुंचाता है, जितनी वह गरीबों को पहुंचाता है।

, सरकार यह जानती है।

 उसे मालूम है कि हमें अपने कर्ज से कितना लगाव है, इसलिए इसे और बढ़ावा देने के लिए वह ब्याज दरें गिरा रही है।

 कुछ साल पहले जब मैंने फ्लैट खरीदा था तो उसकी तुलना में आज होम लोन 20 फीसदी सस्ता है।

 आज मैं ऐसे लोन पर कार खरीद सकता हूं (और शहरभर में चला भी सकता हूं), जिसमें सालभर कोई ईएमआई नहीं लगती।

 मेरे आईफोन के लिए इतने आकर्षक सौदे उपलब्ध हैं कि मैं हर साल इसे अपग्रेड करना चाहता हूं।

 मेरी हर दूसरी आवश्यकता के लिए तत्काल पैसे मुहैया कराने के लिए क्रेडिट कार्ड हाजिर है (हालांकि, 3 फीसदी प्रतिमाह की दर से पैसा उधार लेने के लिए कुछ तरकीब और मुझे लगता है थोड़ी मूर्खता जरूरी है।

 शेक्सपीयर के नाटक मर्चेंट ऑफ वेनिस का सूदखोर शायलॉक, ज्यादा उदार लगता है।

) मेरे पिताजी (यदि वे जीवित होते) को यह जानकर आश्चर्य होता कि पैसे बचाना अब गरिमाहीन माना जाता है।

, सरकार भी इसे हतोत्साहित करती है, इसलिए यदि आप कर चुकाने के बाद हुई आमदनी में से कुछ बचत करें और उस पर ब्याज कमाएं तो आपसे उस पर उसी दर से टैक्स वसूल लिया जाता है।

 हाल ही में जब कथित बड़े नोटों को चलन से बाहर किया गया तो मेरी पत्नी को बड़ा सबक मिला।

 उसने अपने मासिक खर्च में से इन 35 वर्षों में कुछ पैसा बचाकर ज्यादातर महिलाओं की तरह छिपा रखा था।

 जिस क्षण नोटबंदी की घोषणा हुई उसके तो होश फाख्ता हो गए।

 सौभाग्य से एक दयालु किराने वाले ने उन नोटों के बदले उसे सालभर का सामान कुछ प्रीमियम लेकर दे दिया।

 एक मेडिकल स्टोर ने भी मदद की।

 इस तरह पूरी तरह टैक्स चुकाकर इकट्‌ठा किए गए उन नोटों के बदले जो उसने हमसे छिपाए थे, अब हमारे पास दवाइयों का दो साल का स्टॉक है, जिसे हम उपयोग करें या न करें।

 घर में (हमारे व चूहों के लिए) किराने का विशाल भंडार मौजूद है।

, इस सबकी शुरुआत इसलिए हुई कि किसी नौकरशाह ने सरकार से कहा कि बचत का पैसा वास्तव में काला पैसा ही है, यदि यह बैंक में नहीं रखा गया है।

 यह मूर्खतापूर्ण दलील है।

 मैं कई लोगों को जानता हूं, जो जरूरी नहीं कि कस्बों व गांव से ही हों, जिन्हें नकदी पास में रखना अच्छा लगता है।

 उन्हें यह अहसास ही नहीं था कि एक दिन ऐसी सरकार आएगी, जिसे नकदी से इतनी नफरत होगी कि वह कुछ कर चोरों को पकड़े के प्रयास में लाखों निर्दोष भारतीयों को चोट पहुंचाने पर उतारू हो जाएगी, जबकि वे कर चोर विदेश में बैठकर हंस रहे होंगे, क्योंकि कर चोरी करने वाला कोई व्यक्ति घर में नकदी पड़ी नहीं रहने देता।

, जहां तक गरीबों की बात है तो वे इसलिए नकदी रखते हैं कि उनके पास कोई विकल्प नहीं है।

 क्या आपने देखा है कि जब वे खाता खोलने जाते हैं तो बैंक उनके साथ कैसा व्यवहार करते हैं।

 यदि वे मेरी-आपकी मदद से खाता खोल भी लें तो सालाना केवाईसी जैसे उन्हें परेशान करने के लिए ही है।

 यहां तक कि मैंने भी बरसों के फ्रस्ट्रेशन के बाद एक पूर्णकालिक आदमी की सेवा ली है, जो हमारी केवाईसी जरूरतों का ख्याल रखता है।

 सच तो यह है कि जान-बूझकर कर्ज न चुकाने वाले कुछ मुट्‌ठीभर लोगों का 6 लाख करोड़ हमारे बैंकों में फंसा पड़ा है।

 उन पर कार्रवाई की जरूरत है, पूरी अर्थव्यवस्था पर नहीं।

(ये लेखक के अपने विचार हैं।

)।

प्रीतीश नंदी।

वरिष्ठ पत्रकार और फिल्म निर्माता।

@., – प्रीतीश नंदी।

सौजन्य- दैनिक भास्कर।

