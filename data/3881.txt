लापरवाही न हो (दैनिक जागरण)।

सुपर स्पेशलिटी अस्पताल में हृदय रोग से पीडि़त एक मरीज की मौत पर परिजनों का हंगामा दुर्भाग्यपूर्ण है।

 परिजनों का यह आरोप है कि डॉक्टरों की सरासर लापरवाही के कारण उन्होंने अपने निकटतम को खोया है, की भी जांच होनी चाहिए क्योंकि यह एक इंसानी जिंदगी से जुड़ा मसला है।

 इस लापरवाही के लिए कहीं न कहीं अस्पताल में व्यवस्था की कमी भी झलकती है।

 इन आरोपों से तो डॉक्टरों का पेशा दागदार होता है।

 इस घटना के बाद लोगों का गुस्सा भी स्वाभाविक है।

 अगर आए दिन इस तरह की घटनाएं अस्पतालों में होती रहेंगी तो लोगों का विश्वास डॉक्टरों से उठ जाएगा।

 लोग डॉक्टरों को भी भगवान का दूसरा रूप मानते हैं।

 सरकारी अस्पतालों में ऐसी घटनाएं समाज के लिए अच्छी नहीं है।

 अगर कहीं व्यवस्था में कमी है तो इसे दूर किया जाए।

 उस दौरान कौन डॉक्टर मौजूद थे, उनके खिलाफ जांच जरूरी है कि क्या मरीज की मौत लापरवाही से हुई।

 डॉक्टरों की मानें तो मरीज पहले से ही हृदयरोग से पीडि़त था।

 कई बार मरीज भी तीमारदार भी अपने मरीज को काफी लेट अस्पताल में भर्ती करवाते हैं, जिससे बीमारी और बढ़ जाती है।

 वैसे भी हृदयघात मौका नहीं देता।

 ऐसा नहीं कि सभी डॉक्टर गैर जिम्मेदार हैं।

 डॉक्टरों की सेवाओं से ही अस्पताल चलते हैं।

 कई डॉक्टर अपने पेशे के प्रति काफी वफादार होते हैं, जिससे हमारा समाज चल रहा है।

 गुस्साए लोगों द्वारा विगत दिवस अस्पताल में हंगामा करना भी उचित नहीं है क्योंकि अस्पताल में कई मरीज उपचाराधीन होते हैं।

 उन्हें इस बात का भी ध्यान रखना चाहिए कि वह इसकी शिकायत संबंधित मेडिकल सुपङ्क्षरटेंडेंट से भी कर सकते थे।

 मामले में पुलिस के हस्तक्षेप की नौबत ही नहीं आती।

 ऐसी घटनाएं कई बार पुलिस के लिए कानून व्यवस्था बनाए रखने में भी अड़चने डालती है।

 स्वास्थ्य विभाग को चाहिए कि वह इस मामले की जांच करवाए और दोषियों के खिलाफ कार्रवाई हो।

 लोगों को भी चाहिए कि वह अस्पताल में शांति बनाए रखें क्योंकि अस्पताल में कई लोगों की जिंदगी डॉक्टरों पर निर्भर होती है।

 स्थानीय संपादकीय : जम्मू-कश्मीर ।

सौजन्य – दैनिक जागरण।

