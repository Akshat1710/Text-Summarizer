लाजिम है पानी रोकना (राष्ट्रीय सहारा)।

एनआईए द्वारा जैश-ए-मोहम्मद (जेईएम) के सरगना मौलाना मसूद अजहर और उसके साथियों के खिलाफआरोप पत्र दाखिल इस बात की ताकीद है कि पाकिस्तान द्वारा छेड़े गए जिहाद का हम ढाई दशकों से नतीजा भुगतते रहे हैं।

 सोलह वर्ष साल पहले जैश-ए-मुहम्मद के जिहादियों ने भारत की संप्रुता के सर्वाधिक पवित्र प्रतीक यानी संसद पर हमला किया था।

 पाश्र्वीय प्रभाव रखने वाले वह हमला बाद में भारत में जब-तब हुए जिहादी हमलों को अब तक ढांपे हुए है।

 जुबानी प्रतिक्रियाएं, राजनयिक कथोपकथन, तत्पश्चात आक्रामक राजनयिक बयानबाजियों और फिर फिजूल की चेतावनियों कि हमलों के पाकिस्तानी साजिशकर्ताओं को कानून के कठघरे में लाया जाए; जैसी बातें इस जिहादी प्रकोप के बरक्स होने वाली सामान्य कवायद भर हैं।

 कल्पना करना मुश्किल है कि इसी संसदीय परिसर से पाकिस्तानी क्षेत्र, कभी जो भारत का ही अंग था, का निजाम बर्तानवी हुकमरान चलाया करते थे।

 तो फिर जिहादी अपनी ही ‘‘मातृभूमि’ को खूनमखून कैसे कर सकते हैं।

 यही तो है जिसे धर्माधता अंजाम दे सकती है।

 यही तो है जो जिहादी का जहरीला फल है।

 त्रासदी या प्राकृतिक न्याय है कि यह धर्माधता अपने ही लोगों को ग्रस रही है।

 अहमदिया लोगों को ग्रस चुकी है, और अब शियाओं और मुहाजिरों की बारी है।

 इन तीनों ही समुदायों ने पाकिस्तान के निर्माण में बढ़-चढ़ कर हिस्सा लिया था।

 क्या जिन्ना, जो शिया थे, ने पाकिस्तान इसलिए बनाया था कि एक दिन सुन्नी जिहादी अपनी धार्मिकता की भूख को शियाओं की हत्या करके बुझाएंगे।

 यहां एनआईए के कर्त्तव्यनिष्ठ पेशेवराना प्रयासों, जिनके बल पर उसने बिखरे सबूतों को इकट्ठा किया है, को कमतर करने जैसी बात नहीं है, लेकिन सच यह भी है कि साजिशकर्ता पहले से ही बेनकाब थे।

 हम जानते थे कि पाकिस्तान के सैन्य-खुफिया प्रतिष्ठान की शह पर मसूद अजहर और उसके साथियों द्वारा किया-धरा था।

 फिर भी, हमने अंतरराष्ट्रीय तकाजों का सम्मान करते हुए प्रमाण जुटाने की राह चुनी और सबूत जुटा भी लिए।

 अमेरिकियों द्वारा मुहैया कराए गए हमलावरों और हैंडलरों के डिजिटल निशानों पर आधारित अकाट्य प्रमाणों से भी काफी पहले।

 विचारणीय प्रश्न यह है कि क्या आत्मघाती बम धमाका करके हमला करने वाले, उनके हैंडलरों और उनकी मदद के लिए साजिश रचने वालों को सबूतों की तनिक भी चिंता है, या क्या वे इससे तनिक भी विचलित हुए हैं।

 सच तो यह है कि कोईभी जिसे सरकार की शह न मिली हो या जो सबूतों के सबब से चिंतित होगा, कभी भी जिहादी उद्योग या तंजीम नहीं चलाना नहीं चाहेगा।

 पाकिस्तान जैसा देश, जिसका युद्ध संबंधी समूचा दर्शन ही जिहादी उपक्रम से निर्देशित है, केवल उन तौर-तरीकों को अपनाने से वास्ता रखता है, जिनसे कि अंतरराष्ट्रीय समुदाय की आंखों में धूल झोंकी जा सके।

 अमेरिका तथा चीन के साथ गुपचुप सामरिक संधियां करने में माहिर और इस मामले में लंबा इतिहास रखने वाला पाकिस्तान अंतरराष्ट्रीय समुदाय को धोखे में रखने के मामले में उस्ताद हो गया है।

 इसलिए जब कभी पाकिस्तान आतंकवाद को प्रश्रय देने संबंधी आरोपों में खुद को घिरा पाता है, तभी अंतरराष्ट्रीय स्तर पर होने वाली वार्ताओं में पलीता लगाने की गरज से अपनी सामरिक उस्तादी का इस्तेमाल करता है।

 चीन ने यही तो किया था, जब उसने मसूद अजहर और जैश-ए-मुहम्मद के मामले में पाकिस्तान को फंसता देख वीटो के अपने अधिकार का इस्तेमाल किया।

 यह सुनिश्चित करने के लिए पाकिस्तान उसका इस्तेमाल भारत के खिलाफ छद्म युद्ध जारी रखने के लिए औजार के रूप में इस्तेमाल कर सके।

 अंतरराष्ट्रीय समुदाय कुछभी नहीं कर सका और बीते दो दशकों से मसूद भारत के खिलाफजिहादी युद्ध छेड़े रहा।

 यह हकीकत है कि मसूद को इस प्रकार से सरपरस्ती नहीं मिली होती तो वह अपने कुत्सित कायरे को कतई भी अंजाम नहीं दे पाता।

 और ऐसा इस तय के बावजूद हुआ जब अमेरिकी कांग्रेस के सदस्य मॉट सलामोन ने कांग्रेस के एक पैनल, जो पाकिस्तान को सहायता की मंजूरी देने के लिए गठित किया गया था, के समक्ष कहा था : ‘‘उन्होंने (पाकिस्तानियों) ने हमें मूर्ख बना रख छोड़ा है।

 उन्हें हम मूखरे जैसे लगते हैं।

 उन्हें मदद देने का मतलब माफिया को मदद देने जैसा है।

’ अमेरिका के कानून बनाने वाले कुछकांग्रेस सदस्यों ने सुझाव दिया था कि पाकिस्तान को ‘‘आतंकवाद को प्रश्रय देने वाला देश’ करार दिया जाए।

 इस बात को काफी लोगों को पता नहीं होगा कि मसूद अजहर ही था, जिसने ब्रिटेन में 1990 के दशक के शुरुआती वर्षो में जिहादवाद का बीजारोपण किया था।

 उसने मस्जिदों में तमाम भाषण दिए थे, जिनसे युवाओं में खुद को जिहाद में झोंक देने का जज्बा जगा।

 हम कब तक सबूतों पर अपना विास बनाए रख सकते हैं।

 क्या प्रमाण युद्ध में विश्वसनीय हैं।

 शायद सही अर्थो में हम जिहादी छद्म युद्ध की प्रकृति को जान-समझ नहीं पाए हैं।

 ऐसा युद्ध जिसमें कोई एक पक्ष अगर सबूतों पर ही भरोसा रखता है, तो वह विजेता नहीं हो सकता।

 इस युद्ध में समय-समय पर अवरोध जरूर आते रहे हैं।

 बीते दो दशकों में हमें इन अवरोधों का ही तो सामना करना पड़ा है।

 ऐसा भी नहीं है कि इस युद्ध में हम भौतिक रूप से कोई भूभाग गंवा बैठेंगे; क्योंकि भारत की क्षमता अकूत है।

 लेकिन मनोवैज्ञानिक तौर पर हमारे देशवासी निश्चय ही भ्रमित हो रहे हैं जैसे कि कश्मीर में अलगाववादी।

 पठानकोट एअरबेस पर हमला इसका सूचक है कि पाकिस्तान के प्रॉक्सी वार का दायरा अब कश्मीर से फैल कर पंजाब तक आ पहुंचा है।

 याद रहे कि पाकिस्तान की यह जेहादी लड़ाई भू-भाग के लिए नहीं है; बल्कि भारत की बरबादी के लिए है।

 पाकिस्तान का पंजाबी जेहादी कश्मीर के लिए अपनी जान नहीं गंवा रहा है; बल्कि इस्लामिक जेहाद के लिए कुर्बानी दे रहा है।

 तो ऐसे मुल्क का आप क्या करेंगे।

 पूरी इस्लामिक दुनिया में एक होड़-सी लगी है कि किस तरह जेहाद को परमाणु हथियार से लैस किया जाए।

 पाकिस्तान का रवैया सुधारने का एक ही तरीका है कि उस तक जाने वाले सिंधु नदी के जल के प्रवाह को रोका जाए।

 पाकिस्तान को भारतीय के खून की कीमत पर जल नहीं दिया जा सकता।

 (लेखक सामरिक मामलों के विशेषज्ञ हैं।

), – आरएसएन सिंह।

सौजन्य- राष्ट्रीय सहारा।

