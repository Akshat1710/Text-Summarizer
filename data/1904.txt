वायु सेना से नहीं खत्म होगा माओवाद ( हिंदुस्तान : Editorial)।

 =": #0000;"हवाई हमलों में साधारण आदिवासियों को माओवादियों से अलग करना मुश्किल हो जाएगा।

मोदी सरकार और छत्तीसगढ़ की भाजपा सरकार इस राज्य में माओवादियों के सशस्त्र दस्तों के खिलाफ भारतीय वायु सेना का इस्तेमाल करना चाहती हैं।

 अब तक माओवादियों के खिलाफ कार्रवाइयों में राज्य पुलिस और सीआरपीएफ जैसे केंद्रीय अर्ध-सैनिक बलों का ही प्रयोग होता आया है।

 माओवादियों का मुकाबला करने के लिए अब तक भारतीय सेना को भी कहीं तैनात नहीं किया गया है।

, बलों को लाने-ले जाने व घायल सिपाहियों को उनके ठिकानों तक पहुंचाने के लिए 2010 में वायु सेना के हेलीकॉप्टरों का इस्तेमाल जरूर शुरू किया गया था।

 फिर भी अब तक वायु सेना के हेलीकॉप्टर दूसरी ओर से फायर होने पर भी जवाबी फायरिंग करने से दूर रहते थे।

अब इसे बदला जा रहा है।

 छत्तीसगढ़ पुलिस के अतिरिक्त महानिदेशक आर के विज के अनुसार, बीजापुर के इलाके में हवाई हमले के एक अभ्यास में वायु सेना के तीन हेलीकॉप्टरों का प्रयोग किया गया।

, हेलीकॉप्टरों पर लगी मशीनगनों से हवाई हमले जैसी कार्रवाइयों के लिए भारतीय वायु सेना के हेलीकॉप्टरों के इस्तेमाल का तो एक ही मतलब है, अपनी जनता और इस मामले में आदिवासियों के खिलाफ युद्ध छेड़ना।

 जंगली इलाकों में मशीनगन वाले हेलीकॉप्टरों का इस्तेमाल करने में, माओवादियों को बाकी निदरेष नागरिकों से अलग करना तो मुमकिन नहीं होगा।

 माओवादी हमेशा आदिवासी टोलों में जनता के बीच जगह बदलते रहते हैं, इन हालात में आदिवासी ही हमले का मुख्य निशाना बनेंगे।

, ऐसी हर कार्रवाई निदरेषों की जानें ही नहीं ले रही होगी, बल्कि आदिवासी जनता से माओवादियों को अलग करने की बजाय सरकार से अपनी ही जनता के एक हिस्से का बेगानापन ही बढ़ा रही होगी।

 ऐसी रणनीति के पीछे की सोच माओवाद को कानून- व्यवस्था की समस्या की तरह ही देखती है और उसके सैन्य समाधान में ही विश्वास रखती है।

 ऐसी रणनीति का अपने लक्ष्य में विफल होना तय है, जो आदिवासी इलाकों में जनता के उस बहुस्तरीय अलगाव व शोषण को देखना ही नहीं चाहती, जिनके नाम पर माओवादी समर्थन जुटाते हैं।

, वायु सेना के हेलीकॉप्टरों पर फायर होने की नौबत ही न आने देने का सबसे अच्छा तरीका यही है कि छत्तीसगढ़ में पुलिस बलों की कार्रवाइयों में मदद के लिए वायु सेना को लगाया ही न जाए।

 इससे पहले सशस्त्र बलों के प्रमुखों ने माओवाद विरोधी कार्रवाइयों में अपने बलों के शामिल किए जाने के प्रस्ताव का यह कहते हुए विरोध किया था कि सेना का अपनी ही जनता के एक हिस्से के खिलाफ इस्तेमाल नहीं किया जाना चाहिए।

 देश में कहीं भी, यहां तक कि जम्मू-कश्मीर जैसी जगहों पर जहां सेना को तैनात भी किया गया है, सैन्य कार्रवाई के लिए वायु सेना का उपयोग नहीं किया जाता है।

 देश के सशस्त्र बलों को ऐसी स्थिति में नहीं डाला जाना चाहिए, जहां उन्हें देश के किसी हिस्से में रहने वाले लोगों के खिलाफ ही कार्रवाई करनी पड़े।

 (ये लेखक के अपने विचार हैं)।

– प्रकाश करात (पूर्व महासचिव माकपा)।

सौजन्य :- हिंदुस्तान , 2.11.2015।

