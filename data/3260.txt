कोचिंग संस्थान पर नजर (दैनिक जागरण)।

राज्य सरकार ने कोचिंग संस्थानों पर फिर से कड़ाई शुरू कर दी है।

 सरकार के पास यह जानकारी है कि कोचिंग संस्थान उसके बनाए गए मानक पर खरे नहीं हैं।

 पटना में बहुत सारे कोचिंग संस्थान बहुत ही अच्छा काम कर रहे।

 लेकिन बिना ढांचागत सुविधाओं के कुछ संस्थान अभिभावकों की गाढ़ी कमाई लूट रहे हैं जो सुबह से शाम तक खेतों में काम कर अनाज पैदा करने के बाद इसे बेचकर पैसा जुटाते हैं, बच्चों को कोचिंग इसलिए भेजते हैं कि भविष्य में वे तो खेतों में मजदूरी न करें।

 सरकार ने 2010 में बिहार कोचिंग संस्थान (नियंत्रण एवं विनिमय अधिनियम) बनाया था।

 उस समय इसे कड़ाई से लागू करने की बात कही गई थी।

 कुछ दिनों तक कड़ाई रही भी।

 अच्छे और बड़े संस्थानों ने रजिस्ट्रेशन करा लिया, परंतु मध्यम और गली-कूचे में चल रहे।

कोचिंग संस्थानों ने चुप्पी साध ली।

 पांच साल पहले निबंधन के नियम बनाए गए।

 कोचिंग में छात्रों के बैठने के लिए आरामदायक बेंच-कुर्सी, हवादार कमरे, लड़की-लड़कों के लिए साफ-सुथरे अलग टॉयलेट, वसूली जाने वाली फीस की पक्की रसीद देने तथा शुद्ध पानी के इंतजामों के साथ कड़ी सुरक्षा व्यवस्था करने की बातें शामिल की गई थीं।

 उस समय चर्चा हुई थी कि कोचिंग संस्थानों में अब सुधार दिखेगा।

 लेकिन लापरवाही हुई।

 अच्छी बात है कि अब फिर सरकार सचेत हुई है।

 उसके पास गड़बड़ संस्थानों की शिकायत पहुंची है।

 राज्य सरकार कोचिंग संस्थानों का ज्यादा से ज्यादा निबंधन के लिए कड़ाई बरतने को शिक्षा में सुधार के लिए ऑपरेशन क्लीन का दूसरा चरण बता रही है।

 ऐसी कोचिंग जो आइआइटी, इंजीनियङ्क्षरग, मेडिकल, आइएएस, बैंकिंग आदि में सफल होने की तैयारी कराती हैं, छात्रों के लिए उपयोगी मानी जा सकती हैं।

 लेकिन, जिन कोचिंग संस्थानों में हाईस्कूल और इंटर के विषयों की पढ़ाई होती है, सीधी तौर पर कमजोर शिक्षण व्यवस्था की देन हैं।

 कुछ महीने पहले इलाहाबाद हाईकोर्ट ने एक मामले में महत्वपूर्ण निर्णय दिया था कि जज, अफसर, नेता और सरकारी कर्मचारी अपने बच्चों को सरकारी स्कूलों में ही पढ़ाएं, ताकि शिक्षण व्यवस्था में सुधार हो, महंगी निजी शिक्षा से निजात मिले।

 कोर्ट से निकली बातें आईं और गईं।

 शिक्षा मंत्री की चेतावनी सही तो है, पर निबंधन कराने वाले कोचिंग संस्थान तय मानकों को पूरा करते हैं या नहीं इसकी जांच भी की जानी चाहिए।

 देखा तो यह भी जाना चाहिए कि ‘एक हाथ दे और दूसरे हाथ ले’ की तर्ज पर निबंधन शुल्क की गाज छात्रों को फीस वृद्धि के रूप में झेलनी पड़ेगी।

 स्थानीय संपादकीय : बिहार , सौजन्य- दैनिक जागरण, 08-12-2016।

