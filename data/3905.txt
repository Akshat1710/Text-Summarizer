डॉनल्ड ट्रंप और दुनिया में अमेरिका की भूमिका (बिजनेस स्टैंडर्ड)डॉनल्ड ट्रंप और दुनिया में अमेरिका की भूमिका (बिजनेस स्टैंडर्ड)।

ट्रंप की सौदेबाजी की शैली शायद कारगर न हो।

 वैश्विक मामलों में अमेरिकी भूमिका के बारे में अस्पष्टïता जल्दी ही भूराजनैतिक अनिश्चितता को जन्म देगी।

 विस्तार से बता रहे हैं क्लॉड समद्जा, दुनिया भर के मीडिया में इन दिनों इस बात पर कयास लगाए जा रहे हैं कि आखिर 21 जनवरी 2017 के बाद डॉनल्ड ट्रंप क्या करेंगे।

 मैंने 8 नवंबर के बाद मैक्सिको, पेइचिंग, दिल्ली, टोक्यो, सिंगापुर, सिडनी आदि में जिन भी आयोजनों में शिरकत की, वहां मुझसे यही प्रश्न पूछा गया।

 नवनिर्वाचित राष्ट्रपति ने अब तक राष्ट्रीय सुरक्षा परिषद, सीआईए, विदेश एवं रक्षा मंत्रालय और पेइचिंग में अमेरिकी राजदूत के रूप में जो भी नियुक्तियां की हैं उन्होंने वैश्विक स्तर पर अनिश्चितता को और अधिक बढ़ावा दिया है।

, घरेलू मोर्चे पर की गई नियुक्तियां अधिक रूढि़वादी नीतियों का संकेत दे रही हैं।

 इसके अलावा आर्थिक क्षेत्र में संरक्षणवादी और विस्तारवादी नीतियां अपनाई जा सकती हैं।

 विदेश नीति के मोर्चे पर कहा जा सकता है कि चुनाव प्रचार के दौरान ट्रंप का ‘अमेरिका को दोबारा महान’ बनाने का नारा चुनाव प्रचार के दौरान लोगों को लुभाने में कामयाब रहा।

 परंतु ऐसे लोकलुभावन विचार ठोस सामरिक नीतियों का स्थान नहीं ले सकते।

, ट्रंप ने लगातार अपनी सौदेबाजी की क्षमता की डींगें हांकी हैं और ऐसा लग रहा है कि वह विदेश नीति को भी दुनिया के अलग-अलग नेताओं से सौदेबाजी ही समझ रहे हैं।

 निश्चित रूप से समझदारी का तकाजा यही है कि एक नेता खुद को एक हद से ज्यादा किसी विचारधारा की गिरफ्त में नहीं आने दे।

 परंतु ट्रंप का ऐसा जोर देना अमेरिकी राष्ट्रपति के रूप में उनको कितनी उपलब्धियां दिला पाएगा यह देखने वाली बात होगी।

 गौरतलब है कि उनके सामने व्लादीमिर पुतिन और शी चिनफिंग जैसे सामरिक राजनीति के मंझे हुए खिलाड़ी होंगे।

, उन्होंने बतौर निर्वाचित राष्ट्रपति ताइवान के राष्ट्रपति से बात की और चीन को नाराज कर दिया।

 इसके बाद उन्होंने एक साक्षात्कार में कहा, ‘मुझे नहीं पता कि आखिर हमें चीन को लेकर पुरानी नीति में बंधे क्यों रहना चाहिए और हम चीन के साथ व्यापार समेत अन्य चीजों को लेकर सौदेबाजी क्यों नहीं कर सकते।

’ क्या एक बार फिर ट्रंप भावनात्मक उद्वेग के शिकार होकर ऐसा कह गए।

 गौरतलब है कि इससे पहले भी वह कई बार भावनाओं में बहकर इस प्रकार की हरकतें कर चुके हैं।

 या फिर चीन को लेकर यह उस अमेरिकी नीति में बदलाव का संकेत है जिसे आज से 42 साल पहले रिचर्ड निक्सन ने गढ़ा था और जिसे हेनरी किसिंजर ने संस्थागत रूप प्रदान किया।

 तब से अब तक हर अमेरिकी राष्ट्रपति ने उस नीति का पालन किया है।

, क्या अचल संपत्ति के कारोबारी से अमेरिकी राष्ट्रपति बने ट्रंप में यह क्षमता है कि वह इस नीति को रेखांकित करने वाले सिद्घांतों और इससे जुड़े सामरिक हितों को समझ सकें।

 अगर टं्रप सोच रहे हैं कि चीन की संप्रभुता जैसे अत्यधिक संवेदनशील मुद्दे को छेड़कर अमेरिका को चीन से कारोबारी क्षेत्र में कुछ रियायत मिल सकती है तो यह अत्यंत खतरनाक सोच है।

 यही वजह है कि व्हाइट हाउस के आगामी चीफ ऑफ स्टाफ ने इस बात को खारिज ही कर दिया कि अमेरिका की चीन नीति मेंं निकट भविष्य में कोई बदलाव हो सकता है।

 इसी तरह ट्रंप की रूस के साथ बेहतर रिश्ते कायम करने की सोच में भी कुछ गलत नहीं है।

 परंतु इसके लिए साझा स्वीकार्य नियम कायदों और रूस के वैध सामरिक हितों को ध्यान में रखना होगा।

 बहरहाल अगर नया अमेरिकी प्रशासन किसी भी तरह का भोलापन दिखाता है तो व्लादीमिर पुतिन इसका भरपूर फायदा उठाएंगे।

 इससे अमेरिका और उसके यूरोपीय सहयोगी देशों के रिश्ते प्रभावित होंगे।

 उनके मन में पहले ही नए अमेरिकी राष्ट्रपति के इरादों को लेकर संदेह की जमीन तैयार हो चुकी है।

 रूस को इस बात से खासी प्रसन्नता होगी कि अमेरिका और यूरोपीय देशों के बीच दूरी बन सकती है।

, पश्चिम एशिया में भी नए अमेरिकी प्रशासन का सामना सीरियाई संघर्ष में बराक ओबामा की विफलता से होगा।

 जबकि रूस वहां सफल होता दिखा है।

 इस क्षेत्र से उखाड़े जाने के 42 वर्ष बाद एक बार फिर वह यहां अहम होता नजर आ रहा है।

 ट्रंप चाहेंगे कि रूस आईएसआईएस से लड़ रही सेनाओं का साथ दे लेकिन भविष्य में अगर पुतिन पश्चिम एशिया में अपनी भूमिका का विस्तार करने की कोशिश करते हैं तो नया अमेरिकी प्रशासन इस बात से कैसे निपटेगा।

 यह भी देखना होगा कि नए अमेरिकी राष्ट्रपति सीरिया में यथास्थिति और ईरान के बढ़ते दबदबे को कैसे स्वीकार करेंगे जबकि वह पहले ही ईरान के साथ हुए नाभिकीय समझौते पर प्रश्न चिह्न लगा चुके हैं।

 उस संधि पर यूरोप, रूस और चीन के भी हस्ताक्षर हैं।

 अब बड़ा सवाल यह है कि क्या ट्रंप की इसमें कोई रुचि है और अगर रुचि है तो क्या वह मौजूदा वैश्विक परिदृश्य में अमेरिका की संभावित भूमिका को लेकर कोई समग्र दृष्टि प्रस्तुत कर पाएंगे।

 अगर वह ऐसा नहीं कर पाते तो क्या जिन लोगों को उन्होंने अहम पदों पर नियुक्त किया है उनमें यह काबिलियत है कि वे उनके लिए यह काम कर सकें।

, यह सच है कि नवनिर्वाचित राष्ट्रपति ने जिन लोगों को अहम पदों पर नियुक्त किया है वे राष्ट्रीय सुरक्षा और विदेश नीति से जुड़े अहम मामलों में विरोधाभासी विचार रखते हैं।

 सवाल यह भी है कि क्या नए राष्ट्रपति भी बराक ओबामा की तरह पूरी ताकत को व्हाइट हाउस में केंद्रित रखेंगे और अपनी भावनाओं और समझ पर फैसले करेंगे।

 ऐसे में अगर उनको विभिन्न मुद्दों पर सफलता नहीं मिली तो।

, ऐसे में सच यही लगता है कि सौदेबाजी वाला रुख ट्रंप के राष्ट्रपति काल में देखने को मिल सकता है।

 परंतु वैश्विक समझ को लेकर समग्र दृष्टि का अभाव, अमेरिका की उसमें भूमिका को स्पष्ट न कर पाना, अन्य देशों के हितों के साथ अमेरिकी सामरिक हितों को सुसंगत तरीके से पेश न कर पाने से वैश्विक भूराजनीति में अस्थिरता और अविश्वसनीयता उत्पन्न होगी।

, – क्लॉड समद्जा।

सौजन्य – बिजनेस स्टैंडर्ड।

