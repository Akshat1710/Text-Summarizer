शरणार्थियों का देश जर्मनी (अमर उजाला)।

उन हालात में जब कि संयुक्त राज्य अमेरिका डर कर अपनी जिम्मेदारियों से पीछे हटता दिख रहा था, तब अप्रत्याशित तौर पर जर्मनी उम्मीदों से भरे एक देश के रूप में उभरा है।

 इस वर्ष तकरीबन दस लाख लोग जर्मनी में शरण ले चुके हैं; और इस पूरी प्रक्रिया में जर्मन चांसलर एंगेला मर्केल खुद से लगातार कहती रहीं, ‘हम यह कर सकते हैं।

’ पिछले अनेक वर्षों में किसी यूरोपीय देश द्वारा किया गया यह सबसे असाधारण मानवीय प्रयास है।

 दरअसल, इस्लामिक स्टेट के चंगुल में फंसे सीरिया को छोड़कर जाने के लिए अपने परिवार को एक कमजोर नाव पर बैठाकर तूफानी लहरों में झोंक देना और फिर ठिकाने की तलाश में यूरोप में दर-बदर भटकना, सामान्य हालात में कोई समझदारी वाला फैसला नहीं लगता।

 मगर एक राष्ट्र के तौर पर जर्मनी यह समझ चुका था कि जब बात अपने बच्चों की जान की हो, या फिर जिहादियों से अपनी बेटी की आबरू बचाने का सवाल हो, तब ऐसे खतरनाक फैसले भी तर्कसंगत लगने लगते हैं।

 जर्मनी के लोग अब इस तर्क को बेहतर ढंग से समझने लगे हैं।

, अगर जनसंख्या के अनुपात में तुलना करें, तो जर्मनी वाली स्थिति में पहुंचने के लिए अमेरिका को इस साल तकरीबन 40 लाख लोगों को शरण देनी चाहिए।

 मगर अमेरिका इस आंकड़े को छूता हुआ बिल्कुल नहीं दिख रहा है।

जर्मनी में ज्यादातर शरणार्थी सीरिया से आए हैं।

 दूसरी ओर, संयुक्त राज्य अमेरिका है, जिसने पिछले चार वर्षों में सीरिया के तकरीबन 1,900 शरणार्थियों को ही आश्रय दिया है।

 हाल ही में अमेरिकी राष्ट्रपति बराक ओबामा ने तकरीबन दस हजार शरणार्थियों के पुनर्स्थापन की बात कही है।

 उनके इस फैसले को दो दर्जन से ज्यादा रिपब्लिकन गवर्नरों का विरोध झेलना पड़ रहा है, जो ′मुसलमान′ (मध्य पूर्वी) और आतंकवादी, दोनों शब्दों को मिलाने के लिए आतुर दिख रहे हैं।

, दरअसल, सीरिया संकट पर अमेरिका की सीधी जवाबदेही की कुछ वजहें भी हैं।

 मौजूदा सीरिया संकट को इराक युद्ध से उपजी परिस्थितियों से अलग करके नहीं देखा जा सकता।

 वर्ष 2011 में ओबामा ने सीरिया के राष्ट्रपति बशर अल असद से अपना पद छोड़ने की जो बात की थी, उस पर भी गौर किए जाने की जरूरत है।

 इसके बावजूद सीरियाई शरणार्थी संकट को लेकर अमेरिकी प्रतिक्रिया वाकई बेहद अफसोसनाक है।

 खासकर सदियों तक युद्ध से पीड़ित रहने वाले परिवारों और शरणार्थियों का देश कहे जाने वाले राष्ट्र का ऐसा व्यवहार तो और भी ज्यादा दुखद और पीड़ादायक है।

, बस यहीं, उम्मीदों से भरे जर्मनी ने बाजी मार ली।

 एंगेला मर्केल ने पहले ही अपना नाम इतिहास की किताबों में सुरक्षित कर लिया है।

 यही वह महिला थी, जिसने पिछले एक दशक के दौरान एकीकृत जर्मनी को एक आत्मनिर्भर ताकत बनाने में मदद की।

 हालांकि, इसके बावजूद जिस देश में कभी अपने स्वाभिमान को लेकर एक तरह का असमंजस था, मौजूदा जर्मन चांसलर एंगेला मर्केल ने अब उसे दूर कर दिया है।

 सीरियाई और दूसरे देशों के शरणार्थियों को आश्रय देने के अपने फैसले के बूते मर्केल की शख्सियत अब युद्धोत्तर काल के जर्मन दिग्गजों कोनार्ड एडेनॉर, हेल्मुट श्मिड और हेल्मुट कोल से भी शायद बड़ी हो गई है।

 इसकी वजह यह है कि मर्केल का जर्मनी अपना मालिक खुद है, जबकि पहले का जर्मनी, अमेरिका का मोहताज था।

, यूरोपीय संघ पर आए संकट के गवाह रहे बिल्ड ऑनलाइन के एडिटर इन चीफ जूलियन रेशेट ने मुझे बताया, ‘वह जर्मनी को किसी का मोहताज नहीं देखना चाहतीं।

 समस्या के समाधान के लिए वह पैसे की परवाह नहीं करतीं।

 वह शरणार्थियों को स्वीकार करती जाएंगी, बेशक उनकी तादाद कितनी ही क्यों न हो।

 वह इतिहास में अपना नाम ऐसे महान यूरोपीय नेता के तौर पर दर्ज कराएंगी, जिसने हर कीमत पर यूरोपीय संघ को बचाने की कोशिश की।

’ पिछली गर्मियों में शरणार्थियों को आश्रय देने का फैसला करके मर्केल ने स्थितियों को बेकाबू होने से बचा लिया।

 हालांकि खुद उनकी क्रिश्चियन डेमोक्रेटिक पार्टी में मौजूद आलोचकों ने उनके इस कदम को भावुकता से भरा बताया।

 मगर एक ऐसे नेता के तौर पर जो यूरोपीयता के विचार को लेकर पूरी तरह से प्रतिबद्ध है, उनका यह फैसला पूरी तरह वाजिब था।

 इससे पहले यूरोप में शरणार्थी संकट 1945 में आया था, जब नाजी सत्ता का पतन हुआ।

 यह एक ऐतिहासिक मामला है।

, ऐसा फैसला लेने के लिए ‘स्टेट्समैनशिप’ की जरूरत थी, हालांकि आज यह एक भुलाया हुआ शब्द है।

 इसके अलावा आतंकवाद बढ़ने के भी खतरे थे।

 समझने वाली बात है कि दस लाख शरणार्थी शहर का नजारा बदल सकते हैं।

 वे हर जगह हैं, सुपरमार्केटों में, अस्पतालों में और स्कूलों में।

 भारी नतीजे भुगतने का अंदेशा होने के बावजूद जर्मनी शरणार्थियों को स्वीकार कर रहा है।

 आखिर इसका नतीजा होगा क्या।

 जर्मनी की आने वाली पीढ़ियां ज्यादा मजबूत, ज्यादा जिंदादिल और ज्यादा खुली सोच वाली होंगी।

 गौरतलब है कि एक सीरियाई अप्रवासी अब्दुल्फत्ताह जंदाली, जिसे जॉन के नाम से जाना जाता था, स्टीव जॉब्स का जैविक पिता था।

 संभव है कि किसी भावी सीरियाई-जर्मन जॉब्स ने अभी-अभी किसी स्कूल में दाखिला लिया हो।

, जर्मनी ने ब्रिटेन समेत अपने यूरोपीय सहयोगियों को बेचैन कर दिया है।

 मगर फिर भी शरणार्थियों के लिए पूरे यूरोप से एक कार्यक्रम की दरकार है।

 वर्ष 2016 में शायद जर्मनी की हालत ऐसी नहीं होगी कि वह कुछ और लाख शरणार्थियों को आश्रय दे सके।

 कुल मिलाकर कहा जा सकता है कि एक दर्दनाक वर्ष के दौरान जर्मन चांसलर एंगेला मर्केल पूरे यूरोप के लिए मुक्तिदाता बनकर उभरी हैं, जिसने कभी यहूदियों के लिए अपने दरवाजे बंद कर रखे थे।

 जहां तक शरणार्थी संकट के संदर्भ में अमेरिका से मिली निराशा की बात है, तो यही कहा जा सकता है कि डर और वोटों की राजनीति का गठजोड़ बेहद भयावह होता है।

,  ।

सौजन्य :-अमर उजाला ,26.12.2015, रोजर कोहन।

