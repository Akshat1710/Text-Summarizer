नोटबंदी के जख्म पर लगे राहत का मरहम (बजनेस स्टैंडर्ड)।

 =": #0000;"विमुद्रीकरण के बाद हालात सामान्य होने में वक्त लगने की उम्मीद है।

 ऐसे में सरकार को जनता को राहत देने के लिए अन्य उपायों पर विचार शुरू कर देना चाहिए।

 जानकारी दे रहे हैं देवाशिष बसु, विमुद्रीकरण, साधारण भाषा में कहें तो नोटबंदी की घोषणा हुए एक माह से अधिक वक्त बीत चुका है।

 अब तक इसे लेकर प्रमुख तौर पर दो तरह की खबरें सामने आई हैं।

 पहली, देश के अलग-अलग इलाकों में मारे गये छापों में नए नोटों में 100 करोड़ रुपये से अधिक की धनराशि जब्त की गई है और दूसरी देश भर में बैंकों के सामने अपना पैसा निकालने के लिए लोगों की लंबी कतारों का लगना जारी है।

 एक अनुमान के मुताबिक अब तक नई मुद्रा में 150 करोड़ रुपये से अधिक की धनराशि जब्त की जा चुकी है।

 यह खबर और यह राशि 2,000 रुपये हासिल करने के लिए या फिर शादियों के लिए 2.5 लाख रुपये हासिल करने के लिए लाइन में लगे लोगों को संतुष्ट करने के लिए पर्याप्त है।

, यहां दो प्रश्न पैदा होते हैं।

 आखिर रिजर्व बैंक की ओर से बैंकों को कितनी नकदी की आपूर्ति की गई है।

 क्या सरकार हमें ऐप और वेबसाइट की मदद से एकदम ताजा आंकड़े दिखा सकती है और क्या इनको बैंकों में भी दर्शाने की व्यवस्था की जा सकती है।

 दूसरी बात, क्या ऐसा कोई तरीका है जिसके तहत सरकार जब्त की गई नकदी को कतार लगाए खड़े लोगों को बांट दे जबकि जांच विभाग और इस नकदी के मालिकों को इस नकदी की वैधता और जब्ती के कानूनी पहलुओं पर उलझने दिया जाए।

 ये दोनों ही कदम अगर सरकार उठाती है तो इससे उसकी सक्रियता नजर आएगी और देश के करोड़ो लोगों को अपने कष्ट से मुक्ति मिलेगी।

, पहला कदम निश्चित रूप से देश के उन लाखों गरीब लोगों की मदद करेगा जो इस बात को लेकर अंधेरे में हैं कि वे अपना पैसा बैंक से निकाल पाएंगे या नहीं और अगर निकाल पाएंगे तो कितना।

 आज उनकी शिकायत है कि उनको रोज मीलों, कई बार तो 10-15 किलोमीटर तक का चक्कर काटना पड़ रहा है और इस हालत में भी उनको बैंक या एटीएम पहुंचकर यही पता चलता है कि वहां पैसा ही नहीं है या खत्म हो चुका है।

 अगर इस संबंध में कोई एप जारी किया जाता है तो कम से कम लोगों को यह तो पता रहेगा कि उनको बैंक के लिए जाना भी चाहिए या नहीं।

 इससे उनका वक्त बरबाद होने से बच सकेगा।

, मौजूदा व्यवस्था में तो भारतीय रिजर्व बैंक नकदी की आपूर्ति करता है जिसे विभिन्न बैंकों में मौजूद करेंसी चेस्ट में रखा जाता है।

 सरकार को इस पैसे के वितरण की व्यवस्था तय करने में अधिक वक्त नहीं लगेगा।

 वित्त मंत्रालय आरबीआई और बैंकों से यह आंकड़ा हासिल कर उसे सार्वजनिक कर सकता है।

 एक ओर जहां मौजूदा और भविष्य का आंकड़ा जमाकर्ताओं को यह बताने में मदद करेगा कि नकदी कहां मौजूद है, वहीं पुराने आंकड़े भी उपयोगी साबित होंगे।

 अगर हम यह जान सकें कि नवंबर के आरंभ से किस बैंक शाखा को कितनी नकदी की आपूर्ति की गई तो हम ऐक्सिस बैंक जैसी गड़बड़ी का पता लगा सकेंगे कि कहीं उसे पिछले दरवाजे से ठिकाने तो नहीं लगाया गया है।

 आंकड़ों को सार्वजनिक करने से बैंकों पर भी निगाह रखी जा सकेगी।

, सरकार के लिए मुद्रीकरण के इस आंकड़े की जानकारी रखना और उस पर नजर रखना आवश्यक है।

 यह काम ठीक जनधन खातों के ब्योरों की तर्ज पर किया जाना चाहिए।

 फिलहाल हम पूरी तरह अंधेरे में हैं।

 ऐसा प्रतीत होता है कि अब तक आरबीआई ने करीब चार लाख करोड़ रुपये मूल्य की मुद्रा की आपूर्ति की है।

 परंतु हमें यह नहीं पता कि 500 और 2000 रुपये के कितने नए नोट चलन में आ चुके हैं।

 एक निजी बैंक के एटीएम में पैसा डालने में मदद करने वाले गार्ड से बातचीत करने पर मुझे पता चला कि हर एटीएम में रोजाना चार लाख रुपये डाले जा रहे हैं।

 देश भर में लगी लंबी कतारों को देखते हुए कहा जा सकता है कि शाखाओं में इतनी राशि भी नहीं पहुंच पा रही है।

, दूसरा कदम यानी जब्त राशि का पुनर्वितरण करने से लोगों की दिक्कतें कम होने वाली नहीं हैं।

 यह राशि विमुद्रीकरण की कोशिश की तुलना में अत्यंत कम है परंतु कम से कम इससे सरकार को रॉबिनहुड जैसी छवि बनाने में मदद मिलेगी।

 फिलहाल जब्त राशि की वैधता के निर्धारण में कई महीनों या वर्षों का समय लग सकता है।

 चूंकि इसके मालिक राशि की वैधता स्थापित करने की कोशिश करेंगे, ऐसे में सरकार को इस राशि का ब्योरा दर्ज करने के बाद इसे वितरित कर देना चाहिए।

 अगर मुद्रा वैध है तो यह बात बाद में साबित हो ही जाएगी।

 तब इस राशि को चेक या बैंक हस्तांतरण की मदद से दोबारा उसके स्वामी को सौंपा जा सकता है।

, प्रधानमंत्री नरेंद्र मोदी ने अक्सर कहा है कि सरकार का कामकाज पारदर्शी होना चाहिए।

 डिजिटल इंडिया भी ऐसा ही कार्यक्रम है जिसकी मदद से सूचना प्रौद्योगिकी का प्रयोग करते हुए जनसेवाओं का स्वरूप पूरी तरह बदलने का विचार है।

 इसके तहत हर नागरिक को डिजिटल बुनियादी सुविधा मुहैया कराई जाएगी।

 फिलहाल नागरिकों को सबसे अधिक आवश्यकता किस चीज की है।

 जाहिर है 100 और 500 रुपये के नोट।

 अब वक्त आ गया है कि हम पुनर्मुद्रीकरण की प्रक्रिया में पारदर्शिता के लिए डिजिटल इंडिया के संसाधनों का इस्तेमाल शुरू करें।

 दरअसल नकदी छापने वाली प्रेस को 500 रुपये के पर्याप्त नोट छापने में अभी बहुत अधिक वक्त लगने वाला है।

 याद रखिए कि समूची अग्रिम तैयारी के बावजूद 2000 रुपये के नोट बहुत सीमित मात्रा में छपकर चलन में आए हैं।

 सरकार को लोगों की दिक्कत कम करने पर विचार करना चाहिए क्योंकि परिस्थितियां सामान्य होने में अभी वक्त लगेगा।

, – देवाशिष बसु।

सौजन्य- बिजनेस स्टैंडर्ड।

