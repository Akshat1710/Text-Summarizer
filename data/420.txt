बेपटरी रेल (बिजनेस स्टैंडर्ड)।

बीते शनिवार की शाम विजयनगरम में हीराखंड एक्सप्रेस के पटरी से उतर जाने के कारण 39 लोगों की जान चली गई।

 गत तीन महीनों में यह ऐसी तीसरी बड़ी दुर्घटना है।

 इससे पहले नवंबर में इंदौर-पटना एक्सप्रेस के 14 डिब्बों के पटरी से उतर जाने से 146 लोगों की मौत हो गई थी।

 जबकि दिसंबर में सियालदह-अजमेर एक्सप्रेस के 15 डिब्बे बेपटरी हुए थे।

 हर दुर्घटना के बाद विशेषज्ञों और आम जनता ने सरकार से रेलवे की सुरक्षा संबंधी चिंताओं से भलीभांति निपटने की गुहार लगाई।

 लेकिन हर मौके पर सरकार ने कमोबेश यही रुख दिखाया कि उक्त दुर्घटना जानबूझकर पहुंचाई गई क्षति की बदौलत हुई है।

हालिया मामले में भारतीय रेल के प्रवक्ता का रुख यही रहा।

 जबकि ओडिशा के पुलिस महानिदेशक ने आधिकारिक तौर पर कहा कि इस दुर्घटना में माओवादियों की संलिप्तता के कोई प्रमाण सामने नहीं आए हैं।

 इस मामले में सच्चाई क्या है यह तो समुचित जांच के बाद ही पता चलेगा।

 बहरहाल, दुर्घटनाओं को देखते हुए सरकार को और भारतीय रेल को यही मशविरा दिया जाना चाहिए कि वे आत्मावलोकन करें और रेलवे की सुरक्षा संबंधी प्राथमिकताओं पर ध्यान दें।

 यह इसलिए भी आवश्यक है क्योंकि केंद्रीय बजट करीब है और पहली बार रेल बजट आम बजट में ही समाहित होगा।

, अगर रेलवे सुरक्षा पर बनी संसद की स्थायी समिति की गत सप्ताह जमा की गई रिपोर्ट को देखा जाए तो यह स्पष्टï होता है कि आखिर क्यों उपरोक्त तीनों दुर्घटनाएं ट्रेन के बेपटरी होने की थीं।

 भले ही साल दर साल दुर्घटनाओं और उनमें हताहतों की संख्या तेजी से कम हो रही है लेकिन हर साल होने वाली 75 से 85 फीसदी दुर्घटनाएं ट्रेन के बेपटरी होने से होती हैं।

 हर मामले में ट्रैक के नवीनीकरण या रखरखाव में कमी ही वजह रही है।

, अगर समस्या कितनी गहन है इसे इस बात से समझा जा सकता है कि बीते 64 साल में जहां रेलवे में यात्री परिवहन और माल ढुलाई में क्रमश: 1,344 प्रतिशत और 1,642 प्रतिशत का इजाफा हुआ है, वहीं इस अवधि में 23 फीसदी नए रेलमार्ग बने हैं।

 यह आंकड़ा बताता है कि मौजूद रेल ट्रैक पर कितना अधिक दबाव है।

 इसके अलावा इस क्षेत्र में निवेश की कमी भी इससे उजागर होती है।

 परिवहन क्षेत्र के प्रतिशत के रूप में रेलवे के व्यय की बात करें तो यह सातवीं योजना के 56 फीसदी से घटकर 11वीं योजना में 30 फीसदी तक आ गया।

 आश्चर्य नहीं कि कुल 1,219 सेक्शन में से 492 सेक्शन (40 फीसदी) लाइन क्षमता के 100 फीसदी या उससे ऊपर ही परिचालित हैं।

, ऐसा भी नहीं है कि रेल पटरियों को लेकर कुछ किया ही नहीं गया।

 आखिर ये रेलवे नेटवर्क की रीढ़ जो हैं।

 ट्रैक के रखरखाव और उनके नवीनीकरण का काम डेप्रिशिएशन रिजर्व फंड के अधीन रहता है।

 लेकिन वर्ष 2016-17 के बजट में इसके लिए 3,200 करोड़ रुपये का प्रावधान किया गया था।

 यह राशि इससे पिछले वर्ष यानी 2015-16 के लिए आवंटित 7,900 करोड़ रुपये से 60 फीसदी और 5,500 करोड़ रुपये के संशोधित अनुमान से 42 फीसदी कम थी।

 ऐसा करने से सरकार को वर्ष 2016-17 में परिचालन अनुपात (रेलवे के कार्यशील व्यय और अर्जित राजस्व का अनुपात) को कम करने में मदद मिली।

 एक तरफ भारतीय रेल के राजस्व को नुकसान पहुंच रहा है और दूसरी ओर उसके यात्री हवाई उड़ानों और बसों की ओर रुख कर रहे हैं जिससे उसके यात्री कम हो रहे हैं।

 अगर सुरक्षा मानकों पर तत्काल ध्यान नहीं दिया गया तो भारतीय रेल को बहुत जल्दी असुरक्षित घोषित कर दिया जाएगा।

सौजन्य – बिजनेस स्टैंडर्ड।

