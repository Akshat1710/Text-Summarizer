तकनीकी शिक्षा का निराशाजनक दौर (राष्ट्रीय सहारा  : Editorial)।

देश में इस समय तकनीकी और उच्च शिक्षा सबसे बुरे दौर में है ।

 पिछले कुछ सालों से उच्च शिक्षा का ढांचा सा चरमरा गया है।

 यूपीए के शासनकाल में 2010 से तकनीकी शिक्षा में गुणवत्ता की नींव कमजोर होने लगी थी और देश भर में इंजीनियरिंग सहित कई तकनीकी कोर्सों में लाखों सीटें खाली रहने लगी थी जिसका आंकड़ा साल दर साल बढ़ता गया लेकिन केंद्र सरकार ने इतने संवेदनशील मुद्दे पर कुछ नहीं किया ।

 पिछले एक साल से एनडीए सरकार ने भी इस स्थिति से निपटने के लिए कोई ठोस कदम नहीं उठाये हैं।

 हालत यह यह है कि वर्तमान सत्र में देश में तकनीकी और उच्च शिक्षा में सात लाख से ज्यादा सीटें खाली हैं।

 यह स्थिति साल दर साल स्थिति बदतर होती जा रही है।

 उधर तकनीकी और इंजीनियरिंग स्नातकों में बेरोगारी बढ़ रही है।

दरअसल सरकार का सारा ध्यान कुछ सरकारी यूनिर्वसटिीज मसलन- आईआईटी, आईआईएम, एनआईटी जैसे मुट्ठीभर सरकारी संस्थानों पर है जबकि देश भर में 95 प्रतिशत युवा निजी विविद्यालयों और संस्थानों से प्रशिक्षण हासिल करते हैं।

, सीधी बात है कि अगर इन 95 प्रतिशत छात्रों पर कोई संकट होगा तो वे पूरे देश की अर्थव्यवस्था के साथ सामाजिक स्थिति को भी नुकसान पहुंचाएगा।

 सिर्फ पांच प्रतिशत सरकारी संस्थानों की बदौलत विकसित भारत का सपना साकार नहीं हो सकता।

 उच्च शिक्षा में जो मौजूदा संकट है, उसे समझने के लिए सबसे पहले इसकी संरचना को समझना होगा-मसलन एक तरफ सरकारी संस्थान है तो दूसरी तरफ निजी संस्थान और विविद्यालय हैं।

 निजी संस्थान भी दो तरह के हैं- एक जो छात्रों को डिग्री के साथ हुनर भी देते हैं, ताकि वे रोजगार प्राप्त कर सकें।

 ये संस्थान गुणवत्तापूर्ण शिक्षा के लिए प्रतिबद्ध हैं और उसके लिए लगातार प्रयास कर रहे हैं।

 ये छात्रों के स्किल डेवलपमेंट पर ध्यान देते हुए उन्हें उच्च स्तर की ट्रेनिंग मुहैया करा रहें हैं वही दूसरी तरफ कई प्राइवेट यूनिर्वसटिी और संस्थान सिर्फ डिग्री देने की दुकान बन कर रह गये हैं।

 ये खुद न कुछ अच्छा करते हैं बल्कि जो भी संस्थान बेहतर काम करनें की कोशिश करता है, उसके खिलाफ काम करने लगते हैं साथ में कुछ अच्छे संस्थानों और विविद्यालयों को बेवजह बदनाम करने की कोशिश की जाती है और इस काम में कई बार मीडिया का सहारा लेकर कई गलत खबरें और गलत तय प्लांट किये जाते हैं।

 जबकि सच्चाई यह है कि पिछले पांच सालों में उच्च और तकनीकी शिक्षा में छाई इतनी मंदी के बाद भी इन संस्थानों और यूनीर्वसटिीज में पर्याप्त संख्या में छात्र हैं।

, एक तरह जहां देश के अधिकांश संस्थानों में लाखों की संख्या में सीटें खाली हैं, वही दूसरी तरफ इनकी सीटें भरी हुई है।

 इसी से पता चलता है कि ये गुणवत्ता पूर्ण शिक्षा देने के लिए प्रतिबद्ध हैं जिसकी वजह से छात्र इनकी तरफ आकर्षित हो रहे हैं।

 अधिकांश निजी संस्थान उच्च शिक्षा में छाई मंदी से इस कदर हताश और निराश हो चुके हैं कि अब कुछ नया नहीं करना चाहते।

 न उनके पास छात्रों को स्किल्ड बनाने की कोई कार्य योजना है।

 दूसरी तरफ जो संस्थान अच्छी और गुणवत्ता पूर्ण शिक्षा और स्किल ट्रेनिंग देने की कोशिश कर रहें हैं, उन्हें नियम-कानून का पाठ पढ़ाया जा रहा है और तरह-तरह से परेशान किया जा रहा है।

 मतलब वे स्वतंत्र रूप से काम नहीं कर पा रहे हैं।

 कहने का मतलब यह कि जो संस्थान देशहित में, छात्रहित में कुछ इनोवेटिव फैसले ले रहे हैं, वो सरकारी लाल फीताशाही का शिकार हो रहे हैं।

 कुल मिलाकर यह स्थिति बदलनी चाहिए और दशकों पुराने कानून बदलने चाहिए।

, शिक्षाविद डॉ अशोक कुमार गदिया के अनुसार हर संस्थान चाहे वो सरकारी हो या निजी- उसे अपने स्तर पर छात्रों को स्किल ट्रेनिंग की आजादी मिलनी चाहिए।

 साथ ही देश के सभी तकनीकी और उच्च शिक्षण संस्थानों में स्किल डेवलपमेंट को शिक्षा का अनिवार्य अंग बनाने की कोशिश होनी चाहिए।

 क्योंकि देश में स्किल्ड युवाओं की भारी कमी है।

 पिछलें दिनों सीआईआई की इंडिया स्किल रिपोर्ट-2015 के मुताबिक हर साल सवा करोड़ युवा रोजगार बाजार में आते हैं और इनमे से 37 प्रतिशत ही रोजगार के काबिल होते हैं।

 यह आंकड़ा कम होने के बावजूद पिछले साल के 33 प्रतिशत के आंकड़े से ज्यादा है और संकेत देता है कि युवाओं को स्किल देने की दिशा में धीमी गति से काम हो रहा है।

 डिग्री और स्किल के बीच फासला बहुत बढ़ गया है।

 इतनी बड़ी मात्रा में पढ़े-लिखे इंजीनियरिंग बेरोजगारों की संख्या देश की अर्थव्यवस्था और सामजिक स्थिरता के लिए ठीक नहीं है ।

सच्चाई यह है कि हम इंडस्ट्री की मांग के मुताबिक उच्च गुणवत्ता और युवाओं को ‘‘स्किल्ड’ बनाने वाली शिक्षा नहीं दे पाए।

 जबकि दुनिया के कई छोटे देश उच्च गुणवत्ता वाली तकनीकी शिक्षा देने में हमसे बहुत आगे हैं।

, स्किल डेवलपमेंट के मामले में पूरे एशिया क्षेत्र में दक्षिण कोरिया ने चमत्कार कर दिखाया है।

 आज की तारीख में उसके 95 प्रतिशत से ज्यादा युवा ‘‘स्किल्ड’ हैं।

 स्किल डेवलपमेंट के मामले में दक्षिण कोरिया पूरी दुनिया के सामने एक अनुकरणीय उदाहरण है।

 उसके जबर्दस्त विकास के पीछे स्किल डेवलपमेंट का सबसे बड़ा योगदान है।

 इस मामले में उसने जर्मनी को भी पीछे छोड़ दिया है।

 1950 में दक्षिण कोरिया की विकास दर हमसे बेहतर नहीं थी।

 लेकिन इसके बाद उसने स्किल विकास में निवेश करना शुरू किया।

, यही वजह है कि 1980 तक वह भारी उद्योगों का हब बन गया।

 उसके 95 प्रतिशत मजदूर स्किल्ड या वोकेशनली ट्रेंड हैं जबकि भारत में यह आंकड़ा तीन प्रतिशत है।

 ऐसे में भारत कैसे विकसित राष्ट्र का रु तबा हासिल कर सकता है साथ ही कौशल विकास के बिना ‘‘मेक इन इंडिया’ और ‘‘मेड इन इंडिया’ का सपना कैसे पूरा होगा।

 कौशल विकास के लिए बेशक मोदी सरकार सकारात्मक दिशा में काम कर रही है लेकिन उच्च और तकनीकी शिक्षा की दशा और दिशा सुधारने की दिशा में कोई ठोस पहल होती नहीं दिख रही है जबकि हमें यह बात अच्छी तरह समझनी होगी कि जब तक अकादमिक शिक्षा में कौशल विकास पर ध्यान नहीं दिया जाएगा तब तक देश के करोड़ों युवाओं को हुनरमंद बनाने की मोदी सरकार की मुहिम सफल नहीं हो पायेगी क्योकि शिक्षा ही वह रास्ता है जिसके जरिये बुनयादी स्तर पर बदलाव लाया जा सकता है।

 आज लाखों युवाओं के पास इंजीनियरिंग या तकनीकी डिग्री तो है लेकिन कुछ भी कर पाने का स्किल नहीं है जिसकी वजह से देश भर में हर साल लाखों इंजीनियर बेरोजगारी का दंश झेलने को मजबूर हैं।

 हमें यह बात अच्छी तरह से समझनी होगी की ‘‘स्किल इंडिया’ के बिना ‘‘मेक इन इंडिया’ का सपना भी पूरा नहीं हो सकता इसलिए इस दिशा में ठोस और समयबद्ध प्रयास करनें होंगे।

 इतनी बड़ी युवा आबादी से अधिकतम लाभ लेने के लिए भारत को उसे स्किल्ड बनाना ही होगा ताकि युवाओं को रोजगार व आमदनी के पर्याप्त अवसर मिल सकें।

,  , सौजन्य :-शशांक द्विवेदी, राष्ट्रीय सहारा  ,20.10.2015।

