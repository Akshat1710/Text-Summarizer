मौजूदा संकट के लिए सही नहीं यह वक्त (बिजनेस स्टैंडर्ड)।

 =": #0000;"देश को वर्ष 2012 में कारोबारी मंदी का सामना करना पड़ा था।

 विमुद्रीकरण और कमजोर वैश्विक परिस्थितियों को देखते हुए कहा जा सकता है कि देश की समस्याओं में इजाफा संभव है।

 बता रहे हैं अजय शाह, फिलहाल पूरा देश विमुद्रीकरण से निपटने में लगा हुआ है।

 यह संकट ऐसे वक्त आया है जब वैश्विक परिस्थितियां भी कष्टïप्रद बनी हुई हैं।

 चीन, यूरोप और अमेरिका में आर्थिक गतिविधियां कुछ खास अच्छी नहीं हैं।

 इस बात ने भारत की आर्थिक स्थितियों में सुधार की संभावनाओं को भी धक्का पहुंचाया है क्योंकि बाहरी मांग कमजोर है।

 वर्ष 2016 की जुलाई-सितंबर तिमाही में विभिन्न वस्तुओं एवं सेवाओं के निर्यात में कमी इसकी बानगी है।

 अतीत में विश्व अर्थव्यवस्था की बेहतरी ने देश के कारोबारी चक्र को सुधारने में मदद की है।

 परंतु वर्ष 2017 में ऐसा मुश्किल नजर आता है।

, एक बात जिस पर हाल के वर्षों में पूरा ध्यान नहीं दिया गया है, वह यह कि निर्यात क्षेत्र में तमाम दिक्कतें मौजूद हैं।

 गैर तेल क्षेत्र की वस्तुओं का निर्यात वर्ष 2011 से 2016 तक 20 अरब डॉलर मासिक पर ठिठका हुआ है।

 बड़ी कंपनियों के निर्यात पर नजर डालें तो हालात और खराब नजर आते हैं।

 गैर वित्तीय, गैर तेल क्षेत्र की सूचीबद्घ कंपनियों के वस्तु एवं सेवा निर्यात पर दृष्टिï डालें तो वित्त वर्ष 2013 की चौथी तिमाही के बाद से समेकित सालाना औसत वृद्घि दर – 17.5 फीसदी रही है।

 इसके लिए एक हद तक विनिमय दर नीति भी जिम्मेदार है।

 सरकार वर्ष 2013 से इस नीति को अपनाए हुए है।

 विश्व अर्थव्यवस्था में आया धीमापन इसका दूसरा पहलू है।

 उसके चलते मांग में कमी आई है।

 आगे देखा जाए तो यूरोप, चीन और अमेरिका की दिक्कतें बताती हैं कि कमजोर मांग का सिलसिला अभी जारी रहेगा।

, यूरोप की स्थिति ठीक नहीं है।

 ग्रीस का संकट पूरी दुनिया को हिला चुका है।

 इसी तरह दक्षिणी यूरोप के देशों मसलन इटली आदि में भी दिक्कतें खड़ी हो रही हैं।

 यह इलाका दो समस्याओं से घिरा हुआ है।

 वृद्घि के मार्ग पर वापसी के लिए उसे घरेलू मूल्यों और मेहनताने में कमी करनी होगी।

 यह अपस्फीति ऋण के निपटान को लगभग असंभव बना देगी।

 लेकिन अगर ऐसा नहीं हुआ तो वृद्घि करीब शून्य हो जाएगी।

 उस स्थिति में भी ऋण का निपटान असंभव होगा।

, यूरोप में आर्थिक प्रश्नों को हल करने की राजनीतिक क्षमता और पहल को ब्रेक्सिट, शरणार्थी संकट और रूस के साथ विवाद जैसी घटनाओं ने प्रभावित किया है।

 यूरोप के मध्य में स्थित देशों मसलन हंगरी आदि में उदार लोकतांत्रिक व्यवस्था ध्वस्त हो चुकी है।

 इस समय एंजेला मर्केल सबसे अधिक महत्त्वपूर्ण वैश्विक नेत्री हैं जो उदार लोकतंत्र के पक्ष में खड़ी हैं और यह एक बड़ा बोझ है।

, राजनीतिक और आर्थिक दबाव के इस दौर में यूरोप में मजबूत वृद्घि हासिल कर पाना मुश्किल है।

 ऐसे में समय समय पर ग्रीस जैसी घटनाएं देखने को मिल सकती हैं।

 इटली का बकाया कर्ज ग्रीस के संकट से करीब 10 गुना हो सकता है।

 इस तरह देखा जाए तो इटली की समस्या की व्यापकता ग्रीस की तुलना में एकदम अलग है।

 चीन की स्थिति भी बेहतर नहीं है।

 नियंत्रण एवं निर्देश, औद्योगिक नीति, सरकारी नेतृत्व वाला विकास का चीनी मॉडल जिसमें नागरिक अधिकार पूरी तरह शामिल नहीं हैं, वह भी पूरी तरह कामयाब साबित नहीं हुआ।

 शी चिनफिंग के शासन काल में ये उम्मीदें और धूमिल हुई हैं।

 चीन निरंकुश शासन के अधीन नजर आ रहा है।

 वहां का बुर्जुआ वर्ग देश के भविष्य को लेकर काफी अनिश्चित है।

 यही वजह है कि यह वर्ग अपनी परिसंपत्तियों और परिजनों को देश से बाहर भेज रहा है।

, बड़े पैमाने पर धन देश से बाहर जा रहा है क्योंकि चीन के विकास मॉडल को लेकर एक किस्म का अविश्वास पैदा हो गया है।

 माना जा रहा है कि चीन की मुद्रा का भी अवमूल्यन होगा।

 हाल के दिनों में डॉलर की मजबूती ने संकट और बढ़ा दिया है।

 कुलमिलाकर दुनिया एक बड़े मुद्रा संकट की ओर बढ़ रही है।

 चीन की मुद्रा का बचाव अब खतरनाक स्तर पर पहुंच रहा है।

 ऐसे में विनिमय दर के बचाव के लिए तमाम उपाय अपनाए जाएंगे जो वृद्घि को प्रभावित करेंगे।

, अमेरिका में भी स्थितियां बहुत अच्छी नहीं हैं।

 डोनाल्ड ट्रंप के नेतृत्व के बहु प्रभावी होने का अनुमान नहीं है।

 ट्रंप और उनके मित्रों को चुनावी जीत की प्रसन्नता है लेकिन प्रशासन की जटिलता को लेकर उनकी समझ पर प्रश्नचिह्नï लगाया जा सकता है।

 दूसरे दर्जे के लोग हमेशा तीसरे दर्जे के लोगों का चयन करते हैं और अमेरिकी सरकार के साथ फिलहाल यह जोखिम जुड़ा हुआ है।

 इस बात का भी खतरा है कि कुछ लोग चुपचाप अहम निर्णय ले लेंगे और इस दौरान बौद्घिक विश्लेषण, लोकतांत्रिक बहस-मुबाहिसे और परियोजना नियोजन पर ध्यान नहीं दिया जाएगा।

, वास्तविक दुनिया की जन नीति के लिए ऐसे नेतृत्व की आवश्यकता होती है जो बौद्घिक जटिलताओं को सराहे और जिसमें ऐसे लोग शामिल हों जो शासन को समझते हों।

 एक बौद्घिक और भावनात्मक संपर्क के साथ ही सरकार सही ढंग से संचालित हो सकती है।

 ट्रंप की टीम भावनात्मक स्तर पर इस विशेषज्ञता से दूर नजर आती है।

 जन नीति की जटिलताओं से उसका दूर का रिश्ता नहीं दिखता।

 इस प्रकार यूरोप, अमेरिका और चीन में कठिन परिस्थितियों को देखते हुए कहा जा सकता है कि आने वाले दिनों में निर्यात की वैश्विक मांग भारत की दृष्टिï से अच्छी नहीं रहेगी।

 सूचीबद्घ कंपनियों का वस्तु एवं सेवा निर्यात सन 1999 से 2005 के बीच 35 फीसदी की दर से बढ़ा।

 इसने हमें 1999 से 2003 के बीच की मंदी से निपटने में मदद की।

 इसी प्रकार 2008 से 2013 के दरमियान इसमें 24 फीसदी की दर से बढ़ोतरी हुई जिसने हमें 2007-08 की मंदी से उबारा।

, देश के कारोबारी चक्र में सुधार का संबंध निर्यात की मांग और निवेश की मांग में सुधार से संबंधित है।

 हमें नहीं पता कि विमुद्रीकरण से पनपी मंदी का असर कितने लंबे समय तक रहेगा।

 परंतु इसके लिए यह सही वक्त नहीं था क्योंकि अभी सुधार की राह के रोड़े बाकी हैं।

 वर्ष 2012 में हम कारोबारी चक्र की मंदी झेल चुके हैं।

 विमुद्रीकरण और कठिन वैश्विक परिस्थितियों के बीच समस्या और बढ़ गई है।

 अब काफी कुछ निजी कंपनियों के निवेश पर निर्भर करता है।

 इसके लिए तीन चीजों की आवश्यकता है।

 क्षमता का पूरा इस्तेमाल, मुनाफा मार्जिन बेहतर होना और संबंधित फर्म की वित्तीय मजबूती ताकि वह बड़ी परियोजनाओं को निभा सके।

, – अजय शाह।

सौजन्य – बिजनेस स्टैंडर्ड।

