विद्यार्थी मन न मुरझाए, बीएचयू में प्रधानमंत्री के भाषण का सार-संक्षेप  (राष्ट्रीय सहारा)।

दीक्षांत समारोह में जाने का अवसर पहले भी मिला है।

 लेकिन एक विविद्यालय की शताब्दी के समय दीक्षांत समारोह में जाने का सौभाग्य कुछ और ही होता है।

 मैं भारत रत्न महामना मदनमोहन मालवीय जी के चरणों में वंदन करता हूं कि 100 वर्ष पूर्व जिस बीज उन्होंने बोया था, वह ज्ञान का, विज्ञान का, प्रेरणा का आज इतना बड़ा विराट वृक्ष बन गया है।

 महामना जी के इस काम के करीब 15-16 साल बाद महात्मा गांधी ने गुजरात विद्यापीठ की बुनियाद रखी।

 दोनों ही महानुभाव देश के लिए कुछ करने वाले नौजवान तैयार करना चाहते थे।

 महामना जी ने जिस बीज को बोया था, उसको पूरी शताब्दी तक कितने श्रेष्ठ महानुभावों ने, कितने समर्पित शिक्षाविदें ने अपना ज्ञान, अपना पुरु षार्थ, अपना पसीना इस धरती पर खपा दिया था।

 एक प्रकार से जीवन के जीवन खपा दिये, पीढ़ियां खप गई।

, इन अनगिनत महापुरु षों के पुरु षार्थ का परिणाम है कि आज हम इस विशाल वट-वृक्ष की छाया में ज्ञान अर्जित करने के सौभाग्यशाली बने हैं और इसलिए महामना जी के प्रति आदर के साथ-साथ इस पूरी शताब्दी के दरमियान इस महान कार्य को आगे बढ़ाने में जिन-जिन का योगदान है, उन सभी महानुभावों को मैं आज नमन करता हूं।

 शताब्दी के दौरान यहां से लाखों नौजवान तैयार हुए और वे जहां भी गये बीएचयू से अपना नाता टूटने नहीं दिया।

 इतना ही नहीं, वे अपने काम की सफलता को बीएचयू को समर्पित करने में कभी संकोच नहीं किया।

 आज समय की मांग है कि न सिर्फ हिंदुस्तान, बल्कि दुनिया देखें कि भारत की धरती पर कभी सदियों पहले हम जिस नालंदा, तक्षशिला का गर्व करते थे, अब बीएचयू पर भी हिंदुस्तानी के नाते गर्व करते हैं।

 यह भारत की विरासत है।

 शताब्दियों के पुरु षार्थ से निकली हुई भारत की अमानत है।

 मैं कभी-कभी सोचता हूं योग।

 यह कोई नई चीज नहीं है।

 भारत में सदियों से योग की परंपरा चली आ रही है।

 दुनिया के अलग-अलग कोने में, योग को अलग-अलग रूप में जिज्ञासा से देखा भी गया है।

 लेकिन हम उस मानसिकता में जीते थे कि कभी हमें लगता नहीं था कि हमारे योग में वह सामर्य है, जो दुनिया को अपना बना सकता है।

 पिछले साल जब संयुक्त राष्ट्र ने योग को अंतरराष्ट्रीय योग दिवस के रूप में स्वीकार किया तो दुनिया के 192 देश उसके साथ जुड़ गये और विश्व ने गौरव ज्ञान किया, विश्व ने उसके साथ जुड़ने का आनंद लिया।

 अगर अपने पास जो है, उसके प्रति हम गौरव करेंगे तो दुनिया हमारे साथ चलने के लिए तैयार होती है।

, इंडिया द्वारा यह निरंतर प्रयास चला आ रहा है।

 आज जिन छात्रों का हमें सम्मान करने का अवसर मिला, मैं उनको, उनके परिवार जनों को हृदय से बधाई देता हूं।

 यह दीक्षांत समारोह है, हम यह कभी भी मन में न लाएं कि यह शिक्षांत समारोह है।

 दीक्षांत समारोह सही अर्थ में शिक्षा के आरंभ का समारोह होना चाहिए।

 यह शिक्षा के अंत का समारोह नहीं है।

 यही दीक्षांत समारोह का सबसे बड़ा संदेश होता है कि हमें अगर जिंदगी में सफलता पानी है, हमें अगर जिंदगी में बदलते युग के साथ अपने आप को समकक्ष बनाए रखना है तो उसकी पहली शर्त होती है, हमारे भीतर का जो विद्यार्थी है, वह कभी मुरझाना नहीं चाहिए, वह कभी मरना नहीं चाहिए।

 जीवन कभी मुरझाना नहीं चाहिए और कभी-कभी तो मुझे लगता है मुरझाने के बजाए अच्छा होता है-मरना पसंद करना।

 जीवन खिला हुआ रहना चाहिए।

 संकटों के सामने भी उसको झेलने की सामर्य आना चाहिए और जो इसे पचा लेता है न, वो अपने जीवन में कभी विफल नहीं होता है।

 लेकिन तात्कालिक चीजों से जो हिल जाता है, अंधेरा छा जाता है।

 उस समय यह ज्ञान का प्रकाश ही हमें रास्ता दिखाता है और इसलिए यह बीएचयू की धरती से जो ज्ञान प्राप्त किया है, वह जीवन के हर संकट के समय हमें राह दिखाने का, प्रकाश-पथ दिखाने का एक अवसर देता है।

 आज ग्लोबल वार्मिग से सब परेशान हैं।

 दुनिया के सारे देश अभी पेरिस में मिले थे।

 सीओपी 21 में पूरे विश्व का 2030 तक 2 डिग्री तापमान कम करना है।

 सारा विश्व मशक्कत कर रहा है, कैसे करें।

 और अगर यह नहीं हो पाया तो पता नहीं कितने द्वीप डूब जाएंगे, कितने तटवर्ती के शहर डूब जाएंगे।

 क्या दुनिया को ग्लोबल वार्मिग से बचाने के लिए कोई नए आधुनिक आविष्कार के साथ मेरे भारत के वैज्ञानिक बाहर आ सकते हैं।

 क्या भारत की संस्थाएं ऐसा कर सकती हैं।

 हम दुनिया को समस्याओं से मुक्ति दिलाने का एक ठोस रास्ता दिखा सकते हैं क्या।

 भारत ने यह बीड़ा उठाया है, 2030 तक काम करने के लिए।

 दुनिया ने जितने संकल्प किए, उससे ज्यादा हम करना चाहते हैं।

, हम मानते हैं और हम सदियों से यह मानते हुए आए हैं कि प्रकृति के साथ संवाद होना चाहिए, प्रकृति के साथ संघर्ष नहीं होना चाहिए।

 अभी हमने दो कदम उठाये हैं।

 एक अमेरिका, फ्रांस और बिल गेट्स का एनजीओ और भारत मिलकर के उस नवोन्मेषण पर काम कर रहे हैं।

 पुनर्नवीकृत ऊर्जा को वहनीय कैसे बनाएं।

 सौर ऊर्जा को कैसे वहनीय बनाएं; इस पर काम कर रहे हैं।

 दूसरे, दुनिया में वे देश जहां 300 दिवस से ज्यादा सूर्य की गर्मी का प्रभाव रहता है, ऐसे देशों का संगठन किया है।

 ऐसे देश122 हैं।

हमारे उत्तर प्रदेश के गन्ना किसान परेशान रहते हैं, लेकिन गन्ने के जरिये इथनॉल बनाए जाएं और पेट्रोलियम उत्पाद के अंदर उसको मिला दें तो पर्यावरण को फायदा होता है।

 गन्ना किसानों को भी फायदा हो सकता है।

 बीएचयू में यह खोज हो सकती है कि हम इथनॉल का अधिकतम उपयोग कैसे करें, किस प्रकार से करें ताकि मेरे प्रदेश के गन्ने किसान का भी भला हो, मेरे देश के पर्यावरण और मानवता के कल्याण का काम भी हो।

 वाहन चालकों को भी सस्ती ईधन जैसी कोई चीज मिल जाए।

 ये चीजें हैं, जिनमें नवोन्वेषण की जरूरत है।

 हम अब सौर ऊर्जा पर काम कर रहे हैं।

, भारत ने 175 गीगावॉट सौर ऊर्जा का सपना देखा है।

 फिर ऊर्जा के नवीकरणका भी सपना है।

 क्या हम वैसे नए आविष्कार कर सकते हैं, जिससे अधिक से अधिक ऊर्जा मिले।

 मैं नौजवान साथियों को आज ये चुनौतियां देने आया हूं।

 मैं इस बीएचयू की धरती से हिंदुस्तान के और विश्व के युवकों का आह्वान करता हूं।

 आइए, आने वाली शताब्दी में मानव जाति जिन संकटों से जूझने वाली है, उसका समाधान ढूंढ़ें।

 यहां पर आज मेरे कुछ निजी मेहमान हैं।

 सरकारी स्कूलों के सामान्य बच्चे मेरे मेहमान हैं।

 मैंने विविद्यालय से इनको बुलाने का विशेष आग्रह किया था ताकि ये कार्यक्रम से प्रेरणा ले सकें।

 जिन बच्चों को आज गोल्ड मेडल मिले हैं, वे जरूर इन स्कूली बच्चों से मिलें, उनसे बातें करें।

 उनमें एक नया विास पैदा करें।

 यही तो है-दीक्षांत समारोह।

 यहीं से आपका काम शुरू हो जाता है।

 जिंदगी के हर कदम पर आप सफलता प्राप्त करें।

 मेरी आप सब को शुभकामनाएं हैं।

,  , सौजन्य:-राष्ट्रीय सहारा  ,23.02.2016,।

