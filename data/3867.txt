सराहनीय फैसला (दैनिक जागरण)।

सरकारी स्कूलों के अध्यापकों का प्राइवेट कोचिंग सेंटरों में पढ़ाने पर प्रतिबंध लगाना एक सराहनीय कदम है।

 इससे सरकारी शिक्षा अपना पूरा ध्यान स्कूलों में पढऩे वाले विद्यार्थियों पर देंगे।

 विडंबना यह है कि विभिन्न विषयों के शिक्षक अकसर कोचिंग सेंटरों में पढ़ाते हैं।

 जिससे उनकी तवज्जो कोचिंग सेंटरों में ज्यादा और स्कूलों में कम होती है।

 इसका असर स्कूल के सालाना परिणामों पर भी पढ़ता है।

 अगर ये शिक्षक सरकार की तरफ से तनख्वाह पा रहे हैं तो उन्हें प्राइवेट काम करना नियमों का उल्लंघन है।

 निस्संदेह सरकार के इस फैसले से हाई और सेकेंडरी स्कूलों के बेहतर परिणाम अब सामने आएंगे।

 यही कारण है कि प्राइवेट स्कूल व कॉलेजों का परिणाम सरकारी स्कूलों से बेहतर होता है क्योंकि इन अध्यापकों की सारी ऊर्जा कोचिंग सेंटरों में लग जाती है।

 सरकारी नौकरी केवल पेंशन वाली नौकरी नहीं है, ये अध्यापकों को भी समझना होगा।

 सरकारी स्कूलों में मध्य वर्ग के बच्चे पढऩे के लिए आते हैं।

 अगर इन पर ही पूरा ध्यान केंद्रित किया जाए तो वे प्राइवेट स्कूलों के बच्चों से बेहतर परिणाम ला सकते हैं।

 बात अगर गत वर्ष के बारहवीं कक्षा के परिणाम की करें तो सरकारी स्कूलों का परिणाम पचास फीसद से भी कम था।

 सरकार के इस आदेश का अनुपालन तभी हो सकता है जब सख्ती से इसे लागू किया जाए।

 इससे पहले ही सरकार ने ट्यूशनों पर प्रतिबंध लगाया था लेकिन चोरी-छिपे ये काम चलता रहा।

 अगर सरकार गंभीर है तो मुख्य शिक्षा अधिकारियों को चाहिए कि वे कोताही बरतने वाले शिक्षकों की पहचान करें और उनके खिलाफ कानूनी कार्रवाई हो।

 कोई भी अध्यापक सरकार की अनुमति के बिना किसी भी गतिविधि में भाग नहीं ले सकेगा।

 अकसर देखा गया है कि शिक्षक छुट्टियां लेकर कोचिंग सेंटर में अपनी सेवाएं देने से बात नहीं आते।

 उनका मकसद केवल पैसा कमाना ही होता है।

 उन्हें पढ़ाई की मशीन बनने के बजाय अपने पेशे से भी ईमानदारी बरतनी होगी।

 गुरु शिष्य का एक पवित्र रिश्ता होता है।

 पुराने वक्त में शिक्षक कमजोर छात्रों के लिए अलग से कक्षाएं लगाकर उनकी मदद किया करते थे लेकिन अब ट्यूशन पढऩा एक फैशन सा बन गया है।

 अगर स्कूलों में ही अच्छी पढ़ाई हो तो कोचिंग सेंटरों में पढऩे की जरूरत ही नहीं।

 माना की यह प्रतिस्पर्धा का युग है लेकिन इसका यह मतलब भी नहीं कि बच्चों को अलग से ट्यूशन लगवा दी जाए।

 इससे बच्चे भी स्कूलों की पढ़ाई में ध्यान नहीं देते क्योंकि उनमें यह बात घर कर जाती है कि वह ट्यूशन में पढ़ लेंगे।

 इस प्रथा को बंद करने का सरकार का फैसला तभी सफल होगा जब इस पर सख्ती से काम हो।

 स्थानीय संपादकीय : जम्मू-कश्मीर , सौजन्य – दैनिक जागरण।

