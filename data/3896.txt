पाकिस्तानी घबराहट का नतीजा है जासूसी (दैनिक भास्कर)।

एक -दूसरे के इरादे जानना वह सबसे पुराना खेल है, जो मानव खेलता रहा है।

 चूंकि आदमी का दिमाग पारदर्शी तो है नहीं, इसलिए ठीक-ठीक यह बताना बहुत मुश्किल है कि किसी खास पल में किसी व्यक्ति के दिमाग में क्या चल रहा है।

 जब राष्ट्रों के बीच दोस्ताना रिश्ते नहीं होते तो वे दूसरे देश के नेतृत्व के दिमाग में क्या चल रहा है, यह जानने के लिए सारी हदें पार कर लेते हैं।

 आधुनिक समय में प्रतिद्वंद्वी की जासूसी करने और सूचनाएं प्राप्त करने की टेक्नोलॉजी उपलब्ध है।

 इंटरनेट खुद ऐसे सुरागों के लीक होने का साधन है जैसा विकीलीक्स ने मशहूर कर दिया है।

 जासूसी उपग्रह, ड्रोन और माइक्रो-बर्ड प्रतिद्वंद्वी के इलाके में संवेदनशील ठिकानों तक पहुंच सकते हैं।

 टेक्नोलॉजी में सारी प्रगति के बाद भी सबसे भरोसेमंद खुफिया जानकारी वही मानी जाती है, जिसे मानव आंखों व कानों से प्राप्त किया जाता है।

, हर सूचना खुफिया जानकारी नहीं होती, जो तब मिलती है जब ‘इंटेलीजेंस साइकिल’ नामक विश्लेषण-संश्लेषण की प्रक्रिया से गुजारकर प्रोसेस किया जाता है।

 खुफिया जानकारी किसी एक सूचना पर प्रोसेस नहीं हो सकती, जब तक कि स्रोत सौ फीसदी विश्वसनीय न हो।

 आमतौर पर खुफिया संगठन इनपुट के लिए एकाधिक स्रोतों पर निर्भर होते हैं।

 खुफिया भाषा में इन्हें ‘स्ट्रॉज इन द विंड’ कहते हैं।

 सूचना के टुकड़े घास के तिनकों की तरह हवा में मौजूद होते हैं।

 उन्हें प्रयासपूर्वक पकड़ना पड़ता है और उन्हें जोड़कर घटनाएं क्या रूप ले सकती हैं, इसका सुव्यवस्थित चित्र उभरता है।

, पाकिस्तानी उच्चायोग के कर्मचारियों के जासूसी में लिप्त होने की खबर कोई नई नहीं है।

 मौजूदा हालात में जासूसों की गतिविधियां बढ़ जाती हैं और उसके साथ पकड़े जाने की संभावना भी बढ़ जाती है।

 डिप्लोमेटिक मिशन में मेजबान देश की इजाजत से ही नियुक्ति होती है।

 कई बार ज्ञात स्पाई हैंडलर को भी इजाजत दे दी जाती है ताकि उसके सहारे उस नेटवर्क का भंडाफोड़ हो सके, जिसे वह हैंडल कर रहा है।

उड़ी की घटना के बाद भारत की ओर से सर्जिकल स्ट्राइक के बाद सीमा और नियंत्रण-रेखा पर तापमान बढ़ गया है।

 भारत को तो नहीं पर पाकिस्तान को सैन्य खतरा महसूस होता है और वह जासूसी के खेल में बना रहना चाहता है ताकि भारत की किसी कार्रवाई से उसे चौंकना न पड़े।

 भारत की चिंता बदले की कार्रवाई के रूप में पाकिस्तान स्थित आतंकियों के अचानक होने वाले हमले हैं, जिन्हें पाकिस्तानी ‘डीप स्टेट’ (फौज, आईएसआई व कट्‌टरपंथी) का समर्थन हासिल है।

2007 के बाद से पाकिस्तान को आतंकवाद विरोधी अभियानों में इसकी पश्चिमी सीमा पर सैनिकों की बड़ी तादाद तैनात करनी पड़ी है।

 यदि भारत से खतरा महसूस हुआ तो इन सैन्य टुकड़ियों को जल्दी से पूर्वी सीमा पर लाना होगा।

 2002 (ऑपरेशन पराक्रम) के बाद से भारत ने रणनीति बदलकर अपनी तरफ से सक्रियता दिखाने (जिसे पूर्व में कोल्ड स्टार्ट कहा गया) की नीति अपना ली है, ताकि जब जरूरत हो अतिशीघ्र आक्रामक अभियान शुरू किया जा सके।

 इससे पाकिस्तान को कंपकंपी छूट गई है।

 उसे तो भारत की बरसों पुरानी प्रतिक्रिया देने की आदत पड़ी है, जिसमें पहल हमेशा पाकिस्तान के हाथ में थी।

 अब पाकिस्तान के लिए भारतीय सैन्य टुकड़ियों की हलचल जानना पहले से कहीं ज्यादा जरूरी हो गया है।

 यह और भी महत्वपूर्ण इसलिए है क्योंकि सेना को कहीं ले जाने की भारत की प्रक्रिया ऑपरेशन पराक्रम के बाद से बहुत सफाईदार हो गई है और इसमें लगने वाला समय बहुत घट गया है।

ऐसे में पाकिस्तान मानव के जरिये होने वाली जासूसी (ह्यूमिंट) के लिए कई तरह के हथकंडे अपनाता है।

 तीनों सेनाओं के कैंटोनमेंट एरिया में जासूसों का नेटवर्क मौजूद है।

 संघर्ष की स्थिति में इन्हीं के संसाधनों को गतिशील करना होगा।

 सैन्य इकाइयों और फॉर्मेशन की स्थिति में बदलाव पाक फौज की गहरी रुचि का विषय है।

 ट्रेनिंग के लिए सैन्य इकाइयों के एक से दूसरे स्थान पर जाने पर भी वे निगाह रखते हैं, इस डर से कि ट्रेनिंग पर भेजने के बहाने उन्हें सीमा पर न भेज दिया जाए।

 ऐसी सूचनाएं पहुंचाने के लिए सोशल मीडिया से बहुत मदद मिलती है।

 हालांकि, कोई अत्यंत महत्वपूर्ण दस्तावेज प्राप्त करना इस खेल में बहुत बड़ा इनाम समझा जाता है अौर इसीिलए हैंडलर और स्रोत को आपस में मिलना पड़ता है।

 इसमें पकड़े जाने का खतरा होता है और भारतीय जासूस बाज़ वक्त इन्हें पकड़ने में कामयाब रहे हैं।

 जासूसी के खेल में कामयाबी के लिए नेटवर्क स्थापित करना पड़ता है और सूत्र विकसित करने पड़ते हैं।

 कैंटोनमेंट एरिया के पास के सब्जी वाले या किराने वाले को सूत्र बनाकर उससे सैनिकों की संख्या, परिवार के बाहर की गतिविधि या ऑफिसर मेस से फूड आइटम्स की अतिरिक्त खरीदी पर निगाह रखने का काम लिया जा सकता है।

 ऐसी बेकार लगने वाली जानकारी भी विश्लेषण-संश्लेषण के बाद महत्वपूर्ण खुफिया जानकारी बन जाती है।

पड़ोसी देश के नेटवर्क की मौजूदगी के प्रति लोगों में जागरूकता होना महत्वपूर्ण है ताकि वे अनजाने कुचक्र के शिकार न बन जाए।

 केंटोनमेंट एरिया में या अासपास रहने वाले लोगों को एेसे फोन कॉल आ सकते हैं, जिनमें उनके आसपास के माहौल की जानकारी लेने के बाद सेना व अन्य संगठनों की गतिविधियों पर ध्यान केंद्रित किया जाए।

 फिलहाल उत्तरी पंजाब और जम्मू-कश्मीर में अंतरराष्ट्रीय सीमा पर बीएसएफ की गतिविधियों में पाक की ज्यादा रुचि है।

 यदि बीएसएफ की चौकी को निशाना बनाना है तो इसकी पुष्टि जरूरी है कि क्या चौकी को हाल में और अधिक बल से मजबूत बनाया गया है।

 बीएसएफ अपनी गतिविधियां एेसे अंजाम देता है कि ऐसी जानकारी जाहिर नहीं हो पाती।

 इससे प्रतिद्वद्वी गैर-परंपरागत हथकंडे अपनाने पर मजबूर हो जाता है।

तनावपूर्ण समय में ही ऐसी गतिविधियां नहीं होतीं, राष्ट्रों के बीच जासूसी का यह खेल ज्यादातर समय जारी ही रहता है।

 अमेरिका व उसकी सहयोगी देश इसमें माहिर हैं और उतना ही कुशल रूस है।

 इन देशों की खुफिया संस्थान जानी-पहचानी है, लेकिन हमारे लिए तो सबसे महत्वपूर्ण पाकिस्तान की मुख्य खुफिया एजेंसी आईएसआई है, जिसने अस्सी के दशक में अफगानिस्तान में सोवियत हमले के दौरान काफी अनुभव प्राप्त किया।

 यह भारत के खिलाफ अपनी कुटिल करतूतें बदस्तूर जारी रखे हुए है।

(ये लेखक के अपने विचार हैं।

)।

लेफ्टि. जनरल (रिटायर्ड)सैयद अता हसनैन।

सेना की 15वीं कोर के पूर्व कमांडर।

@., लेखक- लेफ्टि. जनरल (रिटायर्ड)सैयद अता हसनैन।

