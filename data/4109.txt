तमाम सहूलियतों के साथ अनेक मुश्किलों का भी सबब स्मार्टफोन (बिजनेस स्टैंडर्ड)।

ऐपल अपनी पेशकश के 10 वर्षों का जश्न मना रही है लेकिन बहुराष्ट्रीय कंपनी में एक वरिष्ठï अधिकारी का मिजाज बिगड़ा हुआ है।

 उनकी खीझ वही है, जो अमूमन स्मार्टफोन को लेकर होती है।

 अपनी टीम के साथियों का अक्सर अपने स्मार्टफोन में झांकना, यहां तक कि महत्त्वपूर्ण बैठकों के दौरान भी ऐसा करना उन्हें उत्तेजित कर देता है और उन्हें कोई बेहतर रास्ता तलाशने पर मजबूर होना पड़ता है।

दैनिक बैठकों का दौर शुरू होने से पहले उनके पीछे भीमकाय स्क्रीन पर तमाम स्लाइड पर अलग-अलग संदेश नजर आते हैं।

 एक संदेश का मजमून कुछ यूं है, ‘वी लिव इन द इरा ऑफ स्मार्टफोन्स ऐंड स्टुपिड पीपुल’ यानी हम स्मार्टफोन और बेवकूफ लोगों के दौर में जी रहे हैं।

 एक अन्य दृश्य में झूले पर सवार युगल अपने फोन की ओर देख रहे हैं, एक अन्य दृश्य में स्वर्ग में दो चरित्र दर्शाए गए हैं, जिनका झुकाव भी फोन की ओर है।

, मित्र कहते हैं कि इसका प्रभाव बहुत उत्साहजनक नहीं है।

 लोग अधीर हो जाते हैं और उनमें से कुछ नियमित अंतराल पर बाहर जाते रहते हैं।

 उन्हें हैरानी है कि तब क्या होगा जब अंतर्निहित अरबों सेल्युलर मॉड्यूल घडिय़ों और यहां तक कि चश्मे के फ्रेम जैसी पहनने वाली चीजों के जरिये काम करने लगेंगे।

 वह ऐसे अकेले शख्स नहीं हैं।

 आखिरकार स्मार्टफोन के जरिये तमाम स्वाभाविक फायदों के बावजूद उन्होंने हमारी जिंदगी में तमाम स्तरों पर असुविधाएं भी पेश की हैं, जिनका कामकाजी संतुलन पर बुरा असर पड़ रहा है।

 वास्तव में एक दूसरे से संपर्क के लिए चौबीसों घंटे एक दूसरे से जुड़ा रहना बेहद आम हो गया है।

 लिहाजा, फोन जेब में आश्रय लेते हैं और टैबलेट को संगत देते हैं।

, अधिकांश व्यस्त अधिकारी प्रत्येक 5 से 10 सेकंड के दरमियान अपना स्मार्टफोन देखते हैं और उनमें से तमाम इस बात को लेकर अपराधबोध महसूस करते हैं कि वे अपनी टीम के साथियों को ऐसी सभी दिलचस्प चीजों से रोकते हैं, जिसे वे टेक्स्ट या ट्वीट के जरिये कहना चाहते हों।

 उन्हें यह अहसास ही नहीं होता कि वे एक मानसिक बीमारी की चपेट में आ गए हैं, जिसे मनोचिकित्सक ‘नोमोफोबिया’ का नाम देते हैं, जिसमें कोई व्यक्ति अपने फोन से अलग होने को लेकर स्थायी अधीरता का शिकार हो जाता है।

, एक वरिष्ठï अधिकारी कहते हैं कि उन्हें अपने दफ्तर से घर तक के लंबे सफर का इंतजार रहता है क्योंकि रास्ते में वह अपने काम पर ज्यादा ध्यान दे पाते हैं।

 यहां तक कि छुट्टिïयों के दौरान भी यही मानकर चलते हैं कि कुछ ‘तेजतर्रार’ कारोबारी कॉल को नजरअंदाज नहीं कर सकते।

 उनके जैसे तमाम लोग हैं।

 अगर होटल में वाईफाई न हो या मोबाइल फोन का सिग्नल कमजोर हो तो वे बेचैन हो जाते हैं।

 अगर उनके फोन की बैटरी कम हो जाती है तो वे परेशान होने लगते हैं और उन्हें यह चिंता सताने लगती है कि अगर वे ऑनलाइन नहीं रहेंगे तो चीजें गलत मोड़ ले लेंगी।

, हममें से तमाम ऐसे लोग हैं जो रात को सोने से पहले और सुबह उठने के साथ ही टेक्स्ट और ई-मेल देखते हैं।

 सेंटर फोर क्रिएटिव लीडरशिप द्वारा कराए गए एक अध्ययन के अनुसार जो पेशेवर, प्रबंधक और पदाधिकारी अपने कार्यस्थल पर स्मार्टफोन लेकर जाते हैं, वे रोजाना 13.5 घंटे काम करते हैं।

 (इसमें हफ्ते में 72 घंटे हो जाते हैं, जिसमें सप्ताहांत पर किया जाने वाला काम भी शामिल है) अध्ययन में यह तथ्य भी सामने आया कि उन्हें परिवार के साथ वक्त बिताने, कसरत, स्नान आदि क्रियाओं और घर के अन्य कामकाजों जैसी गतिविधियों के लिए सप्ताह के आम दिनों में औसतन केवल तीन घंटे ही मिलते हैं।

 इसके अनुसार, ‘आश्चर्यजनक रूप से इस दुविधा के लिए वे तकनीक को दोष नहीं देते, जो उनके जीवन को प्रभावित करती है।

’, यही वजह है कि तमाम लोग ‘हमेशा ऑन’ रहने को लेकर थके मांदे और क्रोधित नजर आते हैं और उनका मन कभी नहीं भरता है और उनके निजी जीवन और पेशेवर जिंदगी के बीच की रेखा खत्म नहीं तो धुंधली जरूर हो जाती है।

 सबसे खतरनाक चीज तो खुद को स्थायी गतिविधियों के अनुकूल बना देना है और लोग लगातार स्मार्टफोन की ओर टकटकी लगाए रहते हैं कि कोई नया मेल तो नहीं आया।

, पेशेवर तनाव पर एक अन्य शोध दर्शाता है कि स्मार्टफोन ने हमारे जीवन में ऐसी घुसपैठ की है, जिसने हमारी नींद को भी प्रभावित किया है और एक तरह से काम से विरक्ति को असंभव बना दिया है और यह ‘हमेशा सक्रिय’ रहने वाला भाव बन गया है।

 तमाम लोग जो कार्य से संबंधित संचार के लिए अपने स्मार्टफोन का उपयोग करते हैं, उन्हें अपने काम से विलग होने में मनोवैज्ञानिक रूप से अधिक मुश्किलें झेलनी पड़ती हैं।

 इससे वे कार्य संबंधी अतिरेक ग्रंथि पालने को लेकर हद से ज्यादा संवेदनशील हो जाते हैं, जिसके खासे दुष्प्रभाव होते हैं।

, शुक्र है कि स्मार्ट नियोक्ता अब यह महसूस कर रहे हैं कि अगर वे अपने कर्मचारियों को चौबीसों घंटे सेवाएं देने के लिए तत्पर रखेंगे तो वे अपने सबसे प्रतिभाशाली पेशेवरों को बरकरार नहीं रख पाएंगे।

 स्मार्टफोन का उपयोग एक हद तक सीमित कर अनुशासित होकर भी उसका बखूबी उपयोग करके अंतिम निर्णय लिया जा सकता है।

 ऐसे में अगर आप छुट्टिïयां मनाने के लिए जा रहे हैं तो ‘आउट ऑफ ऑफिस’ यानी दफ्तर से बाहर होने का अलर्ट लगा सकते हैं और सोने के समय फोन स्विच ऑफ कर सकते हैं।

 आखिरकार आप अपने आप में दुर्लभ हैं जो ऐसे मुद्दों को सुलझा सकते हैं।

 वे आपकी ओर से ‘स्मार्ट’ कॉल के बिना ही कर सकते हैं।

, – श्यामल मजूमदार।

सौजन्य- बिजनेस स्टैंडर्ड।

