भारतीय दवा कंपनियों के अमेरिकी कारोबार पर ट्रंप रूपी बादल (बिजनेस स्टैंडर्ड)।

भूपेश भन्डारी।

गत छह माह में निफ्टी का फार्मा सूचकांक 11.52 फीसदी गिरा है।

 सन, वॉकहार्ट, ल्युपिन, अरविंदो जैसी इस उद्योग की सभी दिग्गज कंपनियों के मूल्य में कमी आई है क्योंकि निवेशकों को डर है कि अमेरिका सस्ती दवाओंं का आयात रोक सकता है।

 ये कंपनियां अमेरिका में अच्छा पैसा कमाती हैं।

 भारत में तगड़ा मूल्य नियंत्रण है इसलिए यहां उनको उतना लाभ नहीं मिलता।

 अब जबकि अमेरिकी राष्ट्रपति डॉनल्ड ट्रंप ने ‘मेक इन अमेरिका’ को बढ़ावा देना शुरू किया है, यह आशंका पैदा हो गई है कि भारतीय दवा क्षेत्र की दिग्गज कंपनियों को इसका नुकसान उठाना पड़ सकता है।

 अमेरिका में अगर चिकित्सक ने किसी विशिष्टï औषधि की मनाही नहीं की है तो वहां उसके जेनेरिक संस्करणों पर कोई रोक नहीं है।

 ऐसे में जेनेरिक दवा कंपनियां अपनी दवा दुकानों तक पहुंचाती हैं और वे उनकी बिक्री करती हैं।

 यानी मेडिकल रिप्रेंजेटेटिव की फौज खड़ी करने की कोई आवश्यकता ही नहीं है।

 उन्हें केवल उस दवा पर नजर रखनी होती है जिसका पेटेंट खत्म होने वाला हो।

 इसके बाद वे तत्काल उसका जेनेरिक संस्करण लाने का आवेदन कर देते हैं।

 चूंकि दवा बनाने में उनकी विशेषज्ञता होती है और लागत कम होती है इसलिए भारतीयों को यह इजाजत मिल भी जाती है।

इसका उनको पूरा फायदा मिला है।

 वर्ष 2015 में भारत मूल्य के अनुपात में अमेरिका को दवा निर्यात करने वाला पांचवां सबसे बड़ा मुल्क था।

 उसके आगे आयरलैंड, जर्मनी, स्विटजरलैंड और इजरायल थे।

 इन चारों में से पहले तीन उच्च मूल्य वाली पेटेंटयुक्त दवाएं बनाते हैं।

 मात्रा की बात करें तो भारत चीन के बाद दूसरे स्थान पर है।

 परंतु चीन कम मूल्य वाले एक्टिव फार्मास्युटिकल्स इंग्रीडिएंट्स यानी एपीआई और इंटरमीडिएट्स निर्यात करता है, न कि जेनेरिक।

 कनाडा और मैक्सिको को नाफ्टा के अधीन प्राथमिकता मिलती है लेकिन इसके बावजूद वे भारत से नीचे रहे।

, अगर राष्ट्रपति ट्रंप आयात पर कठोर कदम उठाते हैं तो दवा कंपनियों ने बीते कई सालों में जो काम किया है वह सब बेकार हो सकता है।

 फिलहाल भारत की चिंता सूचना प्रौद्योगिकी क्षेत्र को लेकर है क्योंकि ट्रंप अमेरिकी रोजगार का निर्यात रोकने के लिए कदम उठा रहे हैं।

 लेकिन दवा क्षेत्र को भी कतई सुरक्षित नहीं माना जा सकता है।

 भारतीय दवा कंपनियों का कहना है कि उनके खिलाफ कोई भी कदम उठाना समझदारी नहीं होगी।

 निर्यात के अलावा उन्होंने अमेरिका में अरबों डॉलर का निवेश भी कर रखा है।

 उनकी बदौलत हजारों लोगों को रोजगार मिल रहा है।

 ऐसे में उन पर लगाए गए आरोप सही नहीं हैं।

, ये कंपनियां अमेरिका में ऐसी दवाएं बनाने को भी तैयार हैं जिनकी बिक्री केवल अमेरिका में होती है।

 लेकिन जिन दवाओं की बिक्री दुनिया के तमाम देशों में होती है उनका निर्माण कंपनियां भारत में ही करेंगी।

 अगर वे ऐसा नहीं करेंगी तो उनको लागत के मोर्चे पर जो बढ़त हासिल है वह समाप्त हो जाएगी।

 टं्रप की टीम को यह तय करना होगा कि वह सस्ती दवाएं चाहती है या और अधिक रोजगार।

 भारतीय दवा कंपनियों को आशा है कि अमेरिका समझदारी से काम लेगा और उनके खिलाफ कोई कदम नहीं उठाएगा।

, एक चुनौती और है: भारत में अमेरिकी खाद्य एवं औषधि प्रशासन ने जितनी निर्माण इकाइयों को मंजूरी दी है उनमें से करीब एक तिहाई का उसने दौरा नहीं किया है।

 ऐसा इसलिए है क्योंकि अमेरिकी दवा नियामक के पास पर्याप्त निरीक्षक नहीं हैं।

 ट्रंप द्वारा भर्तियों पर रोक से इनको राहत मिलेगी लेकिन एक बार रोक हटा लिए जाने के बाद जब निरीक्षण शुरू होगा तो इनको दिक्कत हो सकती है।

, अमेरिका भारत के लिए बहुत मायने रखता है।

 अमेरिका के बाद दूसरा सबसे बड़ा बाजार जापान है लेकिन वहां भारतीय जेनेरिक दवा कंपनियों के लिए राह आसान नहीं है।

 जापानियों का औसत स्वरूप अलग है।

 उनके मानक और नियमन अलग हैं।

 अगर आपने अमेरिकी नियामकीय व्यवस्था में महारत हासिल कर ली है तो भी इसका तात्पर्य यह नहीं कि आप जापान के लिए भी तैयार हैं।

 जापान के लोगों के मिजाज अलग हैं।

 उनके लिए दवा न केवल प्रभावी होनी चाहिए बल्कि उसे दिखना भी अच्छा चाहिए।

 उन्हें इसकी फिनिशिंग और पैकिंग एफएमसीजी स्तर की चाहिए।

 यही वजह है कि भारतीय दवा कंपनियां वहां अपनी जगह नहीं बना पा रहीं।

, जापान के बाद यूरोप का नंबर आता है।

 लेकिन समस्या यह है कि यूरोप कोई अकेला बड़ा बाजार नहीं है।

 बल्कि वहां हर देश की एक अलग तरह की समस्या है।

 हालांकि वहां अवसर भी यूं ही अलग-अलग हैं।

 उदाहरण के लिए ब्रिटेन बड़ा जेनेरिक बाजार है लेकिन वहां भी पेटेंट खत्म होने के बाद किसी दवा की कीमतों में बहुत तेजी से गिरावट आती है।

 वहीं दूसरी ओर जर्मनी में बीमा कंपनियों का दबदबा है जो ऑर्डर की बोली प्रक्रिया में विशेषज्ञता की मांग करता है।

 हर देश को एक अलग टीम और नीति की आवश्यकता होती है।

 इससे कारोबार की लागत काफी बढ़ जाती है।

, भारत की बात करें तो मूल्य नियंत्रण ने भारतीय बाजार को कइयों के लिए अनाकर्षक बना दिया है।

 एक अनुमान के मुताबिक बीते दो साल में 400 से अधिक भारतीय और विदेशी दवा कंपनियों ने मूल्य के बदलाव, तयशुदा डोज वाले मिश्रणों पर प्रतिबंध और कानून का अनुपालन न करने को लेकर अदालतों का रुख किया है।

 भारतीय दवा कंपनियों के लिए अंतिम विकल्प है दक्षिण अमेरिकी, पूर्वी एशियाई और अफ्रीकी बाजार।

 इनमें से कई देश मसलन ब्राजील आदि बड़े बाजार हैं लेकिन अधिकांश का आकार बहुत छोटा है।

 ऐसे में कहा जा सकता है कि भारतीय दवा कंपनियों के लिए सबसे अच्छा दांव अमेरिका ही है।

 ऐसे में उनको अपना क्षेत्र बचाने के लिए जो कुछ किया जा सकता है, करना चाहिए।

, सौजन्य- बिजनेस स्टैंडर्ड।

