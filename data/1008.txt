गलत आकलन की चुकानी होगी राजनीतिक कीमत।

 (बिजनेस स्टैंडर्ड)।

भारत में मई 2014 के बाद से एक मिथक उपजा है कि प्रधानमंत्री नरेंद्र मोदी ने राष्ट्रपति प्रणाली वाले शासन की शैली का प्रयोग किया है।

 सरल भाषा में कहें तो माना जा रहा है कि उन्होंने सारी सत्ता को खुद तक और प्रधानमंत्री कार्यालय तक समेट दिया है।

 आठ नवंबर को की गई नोटबंदी को इस बात का ताजातरीन उदाहरण माना जा रहा है।

 बतौर उदाहरण यह कमजोर नहीं है लेकिन सच यह है कि अगर हम केंद्रीकृत शासन प्रणाली की बात करें तो इसकी शुरुआत देश के पहले प्रधानमंत्री जवाहरलाल नेहरू के जमाने में हुई थी।

सन 1956 से लेकर सन 1964 में नेहरू के निधन तक तमाम प्रमुख नीतियां उनके कार्यालय में ही बनीं जिसे उस वक्त प्रधानमंत्री सचिवालय (पीएमएस) कहा जाता था।

 उन वर्षों में जिन दो मंत्रियों को वहां तवज्जो मिलती थी वे थे वी के कृष्ण मेनन और टीटी कृष्णमाचारी।

 दोनों नेता खुशामदी प्रवृत्ति के थे और दोनों ने नेहरू की सनक को बढ़ावा देकर देश की अर्थव्यवस्था और राष्ट्रीय सुरक्षा को खासा नुकसान पहुंचाया।

 सन 1964 से 1971 तक प्रधानमंत्री कार्यालय काफी कमजोर हो चुका था।

 निश्चित रूप से जुलाई 1969 से मार्च 1971 के बीच नीतिगत सत्ता सरकार से खिसककर भाकपा के पास चली गई थी जो उस वक्त की बिना बहुमत वाली कांग्रेस (इंदिरा) सरकार का समर्थन कर रही थी।

 सन 1971 के आम चुनाव में इंदिरा गांधी को भारी जीत मिली।

 उन्होंने तत्क्षण वामपंथियों से सत्ता छीन ली लेकिन उनके पहले से चले आ रहे कार्यक्रमों और योजनाओं को खत्म नहीं किया।

 पहले पूरी सत्ता प्रधानमंत्री सचिवालय में निहित थी और बाद में बजरिये संजय गांधी उसका स्थान प्रधानमंत्री आवास ने ले लिया।

 किसी मंत्री का होना कोई मायने नहीं रखता था।

, सन 1977-79 के दौरान प्रधानमंत्री कार्यालय एक बार फिर कमजोर हुआ।

 मोरारजी देसाई को कई चुनौतियों का सामना करना पड़ा।

 उनके उपप्रधानमंत्री ने हटा कर छह माह के लिए प्रधानमंत्री की गद्दी भी हथियाई।

 परंतु सन 1980 से 1989 के बीच पीएमओ एक बार फिर ताकतवर बना।

 पहले इंदिरा गांधी और फिर राजीव गांधी के कार्यकाल में ऐसा हुआ।

 इंदिरा गांधी के कार्यकाल में नंबर दो की हैसियत रखने वाले प्रणव मुखर्जी से निजात पाने के बाद राजीव गांधी ने वीपी सिंह, और अपने करीबी अरुण नेहरू और अरुण सिंह को किनारे कर पीएमओ को मजबूत बनाया।

, सन 1989 से 2014 के बीच पीएमओ एक बार फिर अहम ताकत बने रह पाने में नाकाम रहा।

 नरसिंह राव को अर्जुन सिंह, नारायण दत्त तिवारी और सोनिया गांधी की चुनौतियों का सामना करना पड़ा।

 यहां तक कि उनके राज्य मंत्री भी उनकी धाक नहीं मानते थे।

 यहां तक कि अटल बिहारी वाजपेयी भी पीएमओ की पूरी ताकत बहाल नहीं कर सके।

 उनके प्रधानमंत्री रहने के दौरान सन 1998 से 2004 के बीच कई अन्य सत्ता केंद्र बने रहे और प्रधानमंत्री कार्यालय केवल सरकार का केंद्र ही बना रहा।

 मनमोहन सिंह के कार्यकाल में पीएमओ की स्थिति क्या रही यह हम सभी जानते हैं।

, अब नरेंद्र मोदी को देश का प्रधानमंत्री बने 31 महीने का वक्त बीत चुका है।

 ऐसे में यह प्रश्न पूछा जाना जायज होगा कि किसका प्रदर्शन सबसे अच्छा रहा, उनका, उनकी पार्टी का या उनकी सरकार का।

 इस बारे में कोई कुछ भी कहे लेकिन एक बात स्पष्टï नजर आती है।

 नेहरू, इंदिरा गांधी और राजीव गांधी ने जो कुछ कांग्रेस के साथ किया और जो क्षेत्रीय दलों के नेता अपने दलों के साथ करते हैं वही काम मोदी ने भाजपा के साथ किया है।

, आज मोदी के अलावा हर नेता गौण नजर आ रहा है।

 इसके लिए मोदी की राजनैतिक और सरकार चलाने की शैली जिमेदार है।

 अपनी शैली और हकीकत में भाजपा आज किसी भी अन्य छोटे या बड़े राजनीतिक दल की तरह ही हो गई है।

 नेहरू और इंदिरा गांधी की तरह (राजीव की तरह नहीं) मोदी बतौर राजनेता और नेतृत्वकर्ता बेहद सफल रहे हैं।

मोदी के पांच वर्ष के कार्यकाल का पूर्वाद्र्घ यानी आधा समय बीत चुका है।

 ऐसे में हमारा यह प्रश्न पूछना उचित है कि उनके कार्यकाल के इस पहले हिस्से में जो तरीके कारगर रहे क्या वे उत्तराद्र्घ में भी कारगर साबित होंगे।

 क्या अब वक्त नहीं आ गया है कि वे अपनी पारी को थोड़ा साधें।

, एक अन्य प्रश्न यह है कि क्या विमुद्रीकरण या सादा जुबान में कहें तो नोटबंदी के कारण उनको मिलने वाले समर्थन पर असर पड़ा है।

 अगर ऐसा नहीं हुआ है तो यह किसी चमत्कार से कम नहीं।

 लेकिन फिर बात यह भी है किसी भी सरकार के कार्यकाल का आधा वक्त बीतने के बाद समर्थन में कमी आनी तो शुरू हो ही जाती है।

 लेकिन यह गिरावट जिस गति से आती है वह अत्यंत अहम होती है।

 जिस गति से सन 1987 के बाद राजीव गांधी की लोकप्रियता गिरी और सन 1973 में जिस तरह इंदिरा गांधी की लोकप्रियता में कमी आई वह अत्यंत महत्त्वपूर्ण है।

 उनके समर्थकों ने उनके इन कदमों का यह कहकर इस्तकबाल किया है कि वे बहादुर व्यक्ति हैं और नई चीजें अपनाने से नहीं घबराते।

 वहीं उनके विरोधियों का कहना है कि वह बुद्घिहीन व्यक्ति हैं।

 बहरहाल उनके भाग्य का निर्णय तो चुनाव में मतदाताओं को ही करना है।

, मोदी एक चतुर राजनेता हैं और उन्होंने यह आकलन करने में देर नहीं की होगी कि उन्होंने गलती कर दी है।

 भले ही नोटबंदी का उनका कदम आगे चलकर देश के लिए फायदेमंद साबित हो लेकिन यह अगले दो वर्ष तक उनके लिए निजी तौर पर फायदेमंद साबित होता नहीं दिख रहा है।

 अब उनको अपनी ही पार्टी के लोगों की चिढ़ और मतदाताओं के गुस्से से निपटना पड़ेगा।

 यह देखना अत्यंत रोचक होगा कि वह इस नुकसान को कम करने के लिए कौन से उपाय अपनाते हैं।

, – टीसीए श्रीनिवास राघवन।

सौजन्य – बिजनेस स्टैंडर्ड।

