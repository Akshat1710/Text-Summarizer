अपरिहार्य बदलाव (बिजनेस स्टैंडर्ड)।

एक अहम और स्वागतयोग्य घटनाक्रम में कल्याण कृष्णमूर्ति ने बिन्नी बंसल की जगह ई-कॉमर्स कंपनी फ्लिपकार्ट के मुख्य कार्याधिकारी (सीईओ) का पद संभाल लिया है।

 बंसल ने अपने मित्र सचिन बंसल के साथ मिलकर वर्ष 2007 में फ्लिपकार्ट की स्थापना की थी।

 दोनों मित्रों को देश में ई-कॉमर्स क्रांति का अग्रणी चेहरा माना जाता है।

 फ्लिपकार्ट ने देश में किताब, मोबाइल फोन और वस्त्र आदि की खरीद के तौर तरीकों को पूरी तरह बदल दिया।

 उन्होंने नौ साल तक कंपनी का संचालन किया और अब यह जिम्मेदारी एक पेशेवर व्यक्ति के हवाले है।

 ऐसी अटकलें हैं कि नेतृत्व में यह बदलाव अमेरिका में आगामी सूचीबद्घता को देखते हुए किया गया है।

 मुख्य कार्याधिकारी स्तर पर बदलाव ऐसे वक्त में हुआ है जब फ्लिपकार्ट की मुख्य प्रतिस्पर्धी कंपनी एमेजॉन ने भारतीय बाजार में भारी निवेश करने की प्रतिबद्घता जाहिर की है।

 इतना ही नहीं चीन की दिग्गज ई-कॉमर्स कंपनी अलीबाबा भी जल्द ही भारतीय बाजार में प्रवेश कर सकती है।

 ऐसे में प्रतिस्पर्धा कठिन होती जा रही है और फ्लिपकार्ट को इन प्रतिद्वंद्वियों से निपटने के लिए कुछ न कुछ नया करना होगा।

इसमें सबसे अहम है कंपनी के सीईओ पद से उसके संस्थापकों की विदाई।

 गौरतलब है कि पिछले साल बिन्नी बंसल ने सचिन बंसल का स्थान लिया था।

 इसका सीधा मतलब यह हुआ कि कोई भी कारोबार मुनाफे की कीमत पर अनंत काल तक वृद्घि की तलाश नहीं करता रह सकता।

 फ्लिपकार्ट और तमाम अन्य ई-कॉमर्स कंपनियों ने शुरुआती वर्षों में भारी छूट देकर अपनी बिक्री बढ़ाई।

 जब तक देश में ई-कॉमर्स का खुमार छाया था तब तक निवेशकों ने भी घाटे पर ध्यान नहीं दिया।

 लेकिन इस मॉडल में स्थायित्व नहीं था।

 जब हकीकत से सामना हुआ तो फ्लिपकार्ट गहरे घाटे की शिकार हो चुकी थी।

 हालांकि उसने छूट आदि में कमी की, मोटोरोला और लीइको जैसी मोबाइल फोन कंपनियों के साथ विशिष्टï सौदे किए और उसके फैशन पोर्टल मिंत्रा और जबॉन्ग ने भी अच्छा प्रदर्शन किया लेकिन मुनाफा फिर भी दूर की कौड़ी बना रहा।

 जल्दी ही उसका मूल्यांकन कम होने लगा, इससे कंपनी की नया फंड जुटाने की क्षमता पर असर पड़ा।

, कृष्णमूर्ति को कंपनी में टाइगर ग्लोबल की ओर से नियुक्त किया गया था और उनकी पदोन्नति उस बदलाव का संकेत है जो जल्दी ही स्टार्टअप की दुनिया में हलचल मचा सकता है।

 निजी इक्विटी फंड जिनको पांच साल बाद भी निवेश पर कोई प्रतिफल नहीं हासिल हो रहा है उन्होंने, बदलाव की मांग शुरू कर दी है।

 अतीत में उन्होंने ही इस क्षेत्र को मजबूत बनाया था।

 अब यह स्पष्टï हो चुका है अगर कंपनी का प्रदर्शन संतोषजनक नहीं है तो वे शीर्ष पर अपना आदमी बिठाने में गुरेज नहीं करेंगे।

 आने वाले दिनों में ऐसी और कई घटनाएं देखने को मिल सकती हैं।

 खासतौर पर यह देखते हुए कि स्टार्टअप की हालत बहुत अच्छी नहीं है।

, आसानी से मिलने वाली नकदी के चलते ढेर सारी स्टार्टअप ने शीघ्रातिशीघ्र मुनाफा कमाने की सामान्य कारोबारी समझदारी भी नहीं दिखाई और वे कारोबार का आकार बड़ा करने पर ही ध्यान देती रहीं।

 अब यह स्पष्टï हो चुका है कि कारोबारी जगत की आधारभूत अवधारणा वही है।

 नई अर्थव्यवस्था हो या पुरानी शीघ्र लाभ कमाना ही कारोबारी उद्देश्य होना चाहिए।

 भले ही बिन्नी और सचिन बंसल अब फ्लिपकार्ट के मुनाफे या घाटे के लिए जिम्मेदार नहीं हों लेकिन देश के ई-कॉमर्स और स्टार्टअप जगत में उनके योगदान को कम करके नहीं आंका जा सकता।

 फ्लिपकार्ट की अवधारणा उनकी थी और अगर इस अवधारणा को आगे ले जाने के लिए पेशेवर मदद की जरूरत पड़ती है तो ऐसा ही सही।

, सौजन्य- बिजनेस स्टैंडर्ड।

