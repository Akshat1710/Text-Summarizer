बिहार बजट की चुनौतियां भी  (राष्ट्रीय सहारा)।

पूजीगत निवेश में निरंतर वृद्धि पर भरोसा कर बिहार सरकार ने वर्ष 2016-2017 के लिए 144696.27 करोड़ का बजट पेश किया है, उसमें जनता की आकांक्षाओं पर खरे उतरने की कोशिश मान सकते हैं, तो मुख्यमंत्री नीतीश कुमार के किए सात निश्चय को मूर्त रूप देने का सफरनामा भी।

 इस सफरनामे में पूंजीवाद के साए हैं, तो समाजवाद का अक्स दिखाने की भी भरपूर कोशिश की गई है।

 यह दीगर कि सफलता के जो सोपान खड़े किये गये हैं, उसके रास्ते निजी क्षेत्र के दरवाजे भी दस्तक देते हैं।

 जाहिर है, इसमें गांवों -टोलों में चिकनी सड़कों का सपना है तो जगमगाती रौशनी में चमकता-दमकता गांव को वैभवशाली दिखाने की होड़ भी।

 युवाओं को उच्च शिक्षा देने की प्रतिवद्धता है तो हर घर को बिजली देने का सपना भी ।

, महिलाओं को समाज के बरक्स मजबूती से रखने हेतु सेवाओं में 35 प्रतिशत आरक्षण का कवच है, तो किसानों की समृद्धि हेतु सिंचाई के संसाधन बढ़ाना, तो कृषि को तकनीक से जोड़ने की उत्कंठा भी।

 लेकिन साथ में एक सत्य यह भी है कि पिछले साल की तुलना में योजनाओं का आकार बढ़ा है, तो खर्च करने की शक्ति और कर्ज का बोझ भी।

 इस वित्तीय वर्ष में यह बोझ 29 हजार करोड़ तक जा पहुंचा है, जो गत वर्ष के कर बोझ से लगभग 4 हजार करोड़ रुपये ज्यादा है।

 वैसे इस बजट में जो कुछ खास है उसकी र्चचा जरूरी भी है।

 बजट में पहली बार बुनकरों, बाहर कमाने जाने वाले मजदूरों को कौशल युक्त करने की आधारभूत संरचना को विकसित करना है।

 इस लिहाजन तकनीकी शिक्षा पर विशेष ध्यान भी दिया गया है।

 योजनाएं क्रियान्वित हों, इसके लिए विकास मिशन बनाया गया है।

 कुछ अलग हटकर राज्य सरकार की कोशिश भी यह हुई है कि रोजगार के अवसर बढ़ाये जाएं।

 इसके लिए युवाओं को हुनरमंद बनाने की विस्तृत योजना भी है।

 राज्य सरकार के फोकस में शिक्षा, ऊर्जा व स्वास्य के साथ ग्रामीण कार्य एवं विकास तथा पथ निर्माण शामिल हैं।

 शिक्षा पर योजना खर्च का कुल 15.31 प्रतिशत राशि निर्धारित की गई है।

 इस वित्तीय वर्ष में शिक्षा पर 190 अरब 50 करोड़ रुपये खर्च होने हैं।

 सरकार की मंशा है कि स्कूल से बाहर रह रहे, एक लाख 91 हजार 538 बच्चों को शिक्षा की मुख्यधारा से जोड़ना।

 मगर शिक्षा के संसाधन को लेकर सवाल भी खड़े किए जा रहे हैं।

 गरीबों के इस राज्य में निजी क्षेत्र को वर्चस्व दे कर पूंजीवाद के चंगुल से मुक्त होने की कोशिश यह सरकार कहां दिखा पा रही है।

, सरकार पांच निजी विविद्यालय खोलने का निर्णय कर रही है।

 वह भी तब जब कॉमन स्कूल सिस्टम आयोग की सिफारिश को बिहार के लिए आदर्श स्थिति करार दिया गया है।

 यहां एक और इशारा करना जरूरी भी है कि राज्य सरकार ने बजट में युवाओं का ख्याल तो रखा, मगर रोजगार मुहैया कराने की जो कोशिश होनी चाहिए थी, वह नहीं दिख रही है।

 तकनीकी शिक्षा को लेकर छात्रों को 4 लाख का क्रेडिट कार्ड देने की सकारात्मक पहल सरकार ने जरूर की है।

 यहां तक कि बेरोजगारों का ध्यान कर उन्हें प्रति माह दो हजार रुपये भत्ता देकर संघर्ष के मैदान में डटे रहने की संजीवनी जरूर दी।

 ऊर्जा के क्षेत्र में राज्य सरकार के सामने कई चुनौतियां भी हैं।

 हर घर को बिजली और हर खेत को पानी इनके निश्चय में भी शामिल हैं।

 यही वजह है कि राज्य सरकार योजना मद में ऊर्जा विभाग पर 96 अरब 58 करोड़ रुपये खर्च करने जा रही है।

 यहां सरकार का मकसद हर घर को निर्बाध गति से बिजली पहुंचाना है।

 इसके लिए बिजलीउत्पादन का मूल संकट अभी तक टला नहीं है।

 स्वास्य के क्षेत्र में राज्य सरकार के बड़े-बड़े सपने जरूर हैं।

 मेडिकल कॉलेज, नर्सिग कॉलेज खोलने के सपने।

 पर बजट में इस बात का जिक्र नहीं है कि इन मेडिकल कॉलजों के लिए जमीन मुहैया कैसे होगी।

 मानव संसाधन को कैसे पूरा किया जाएगा।

 स्थिति यह है कि जो पुराने मेडिकल कॉलेज हैं, उन पर ही मेडिकल काउंसिल ऑफ (एमसीआई) की तलवार लटकी हुई हैं।

 पटना डेंटल कॉलेज में छात्रों की पढ़ाई तक नहीं हो रही।

 कई बार एमसीआई ने कॉलेज की कमी की ओर ध्यान दिलाया है।

 राज्य की 80 प्रतिशत जनता कृषि पर निर्भर है।

, लेकिन अभी भी राज्य में कृषि को तकनीक आधारित करने के लिए कारखाने खोलने के प्रति अवधारणा तो बनाई गई, मगर इसके क्रियान्वयन के लिए राज्य सरकार की कोशिश को कामयाबी नहीं मिली।

 नतीजतन, आज भी बिहार अन्य राज्यों से निर्मित यंत्रों की खरीदगी के लिए अभिशप्त है जबकि राज्य सरकार का मानना था कि उनसे ही कृषि यंत्रों की खरीदारी की जाएगी जिनकी यूनिट बिहार में होगी।

 परन्तु जमीन की कमी के कारण यह संभव नहीं हो पा रहा है।

 सिंचाई को लेकर भी सरकार के प्रयास आधे-अधूरे मन से हैं।

 पुराने नहर-आहर, पइन की उड़ाही नहीं की गई है।

 वह भी तब जब अन्य सिंचाई के संसाधन बढ़ाए नहीं गए।

 इस वित्तीय वर्ष में दो लाख 24 हजार हेक्टेयर जमीन में नई सिंचाई सुविधाएं देने की बात कही गई है।

 सिंचाई के संसाधन को इस तरह मुहैया कराएजाएंगे तो सभी खेतों को पानी देने में 10 वर्ष से तो ज्यादा लग जाएंगे।

 उद्योग को ले कर भी राज्य सरकार ने युवा उद्यमिता विकास के लिए 500 करोड़ तो रखे हैं, मगर जो स्थापित उद्योगपति हैं, उनके प्रोत्साहन के लिए इस वित्तीय वर्ष में विशेष प्रावधान भी नहीं हैं।

 पहले का अनुभव यही है कि जमीन के अभाव में नए उद्योगपतियों ने बहुत उत्साह उद्योग लगाने में नहीं दिखाया।

 इधर, एक नई प्रवृत्ति बन गई है, नए टैक्स से मुक्त बजट पेश करने की।

, बिहार सरकार भी इससे अछूती नहीं।

 हो यह रहा है कि जनवरी, फरवरी में सरकार टैक्स बढ़ा कर अपना काम पूरा कर लेती है।

 बजट पेश करने के वक्त ऐसा न कर कुछ नए टैक्स से मुक्त बजट बताने से भी नहीं चूकती।

 अब यह तो सरकार की कोशिश और उसकी अपेक्षा में मिली सफलता का सवाल है कि आंकड़ों की जुगलबंदी जो बजट के परिप्रेक्ष्य में वित्त मंत्री अब्दुल बारी सिद्दीकी ने दिखाई है, वह धरातल पर किस कदर संवरती है या बिखरती है।

 नई योजनाओं को साकार करने में कैसे सक्षम होती है सरकार।

 ये सब मसले तो हैं मगर तत्काल तो यही कह सकते हैं कि बिहार बजट जो पिछले वर्ष के मुकाबले अपने खर्च में 50 प्रतिशत वृद्धि करने के बाद भी सरप्लस है, तो यह बिहार कम ‘‘बहार बजट’ ज्यादा दिख रहा है।

 मगर इस बहार बजट बनाने के बावजूद राज्य सरकार के सामने चुनौतियां भी कम नहीं हैं।

 अव्वल चुनौती तो राजस्व घाटे को पूरा करना और तमाम उद्घोषणाओं को साकार करने वाला निगरानी तंत्र की है।

 यह बनाया भी गया है पर कितना कारगर होगा, देखना है।

,  , सौजन्य:- राष्ट्रीय सहारा  ,2.3.2016,चंदन।

