माइंड गेम में उझालकर किया वार (दैनिक भास्कर)।

भारतीय सेनाने पलटवार कर उड़ी हमले का उचित जवाब दे दिया है।

 प्रतिशोध की कार्रवाई में सिर्फ 11 दिन लगे, जो भरोसा जगाता है।

 डीजीएमओ (सैन्य अभियान महानिदेशालय) ने पूर्व में बयान दिया था कि जवाबी कार्रवाई का वक्त और जगह हम चुनेंगे।

 जनता के दबाव के बावजूद उस बयान का उपयोग सही वक्त चुनने में किया गया।

 ऐसे सैन्य अभियानों की पूर्ण सफलता के लिए तैयारी का एक स्तर और खुफिया जानकारी आवश्यक होती है।

 इस तरह कार्रवाई करने में लिया गया वक्त बिल्कुल उचित था।

कोई भी विश्लेषण करने के पूर्व ज्ञात तथ्यों को पुन: दोहराना जरूरी होता है।

 पारदर्शिता रखते हुए सेना ने बताया कि 29 सितंबर की रात सैन्य टुकड़ियों ने पाक अधिकृत कश्मीर स्थित आतंकी ठिकानों पर हमला करके बड़े पैमाने पर नुकसान पहुंचाया गया है।

 पीर पंजाल के उत्तर अौर दक्षिण में नियंत्रण-रेखा के कई सेक्टर में कार्रवाई की गई।

 इनमें ‘डीप स्टेट’ (मुख्यत: पाक फौज आईएसआई) के नियंत्रण में कई आतंकी शिविर होने की बात सबको मालूम है।

 सेना को ज्यादा खुलासा करने की जरूरत नहीं है।

 सेना की पीठ थपथपानी होगी कि मनोबल की श्रेष्ठता में किंचित कमी जो इसने शायद महसूस की हो, उसे फिर हासिल कर लिया गया है।

 ज्यादा खुशी इस बात की है कि लंबे समय बाद भारत ने अपने अभियान में सूचना को प्रमुख औजार के रूप में बेहतरीन तरीके से इस्तेमाल किया है।

 सूचना के नियंत्रण और प्रबंधन से बिना सोचे तत्काल कार्रवाई करने के जनता के दबाव को टाला गया।

 तीनों सेना प्रमुखों के साथ प्रधानमंत्री की बैठक जाहिर तौर पर राजनीतिक, कूटनीतिक, आर्थिक और सैन्य प्रतिक्रिया में समन्वय स्थापित करने के लिए थी।

 जाहिर है सलाह बिल्कुल ठीक दी गई कि जब हाइब्रिड वॉर का सामना हो तो जवाब परंपरागत शैली में नहीं दे सकते।

 मोदी ने कोझिकोड में पाकिस्तानी जनता को संबोधित कर माहौल में सुस्ती ला दी।

 उन्होंने उनके सामने मौजूद आर्थिक सामाजिक चुनौतियों का जिक्र करते हुए पूछा कि वे क्यों भारत से लड़ रहे हैं।

 विदेश मंत्री सुषमा स्वराज ने संयुक्त राष्ट्र में बहुत अच्छी प्रस्तुति देकर राजनयिक आयाम पर जोर दिया।

बरसों बाद सिंधु जल संधि को पहली बार उठाने से स्पष्ट है कि भारत की ओर से असरदार तरीके से माइंड गेम खेला गया।

 हर कोई जानता है कि जलप्रवाह के ऊपरी हिस्से वाला देश पानी तभी नियंत्रित कर सकता है, जब ऐसा करने का ढांचा उसने तैयार किया हो।

 हम तो संधि के तहत उपलब्ध जल का पूरा कोटा भी इस्तेमाल नहीं करते।

 सिंधु जल संधि का उल्लेख इरादे की गंभीरता और परंपरागत प्रतिक्रिया से आगे जाने की प्रतिबंधता जाहिर करने का अच्छा तरीका था।

 दीर्घावधि जवाब की संभावना के रूप में अौर अल्पावधि माइंड गेम के लिए इसका उल्लेख आगे भी जारी रहना चहिए।

 भारत ने सैन्य विकल्प छोड़कर हर विकल्प का परीक्षण करते समय ऐसा जताया जैसे वह विकल्पों को लेकर भ्रमित है।

 सिंधु जल संधि, सार्क और पाक का एमएफएन (सर्वाधिक अनुकूल राष्ट्र) दर्जा खत्म करने संबंधी हर बैठक में प्रधानमंत्री की मौजूदगी से गैर-सैन्य विकल्पों के प्रति भारत का आग्रह जाहिर हुआ।

 प्रधानमंत्री की ताज़ा पहल को बुद्धिजीवी हलकों में भी समर्थन मिला और टिप्पणियां गैर-सैन्य विकल्पों पर केंद्रित हो गईं।

 इस तरह सीमा पार के लोगों को गाफिल बनाकर उन्हें चकित करने वाला हमला किया गया।

अब ऑपरेशन की बात करें।

 संघर्ष के हाइब्रिड चरित्र के कारण भारत के पास कई विकल्प थे।

 राजनयिक क्षेत्र में भी कई विकल्प थे।

 अंतरराष्ट्रीय समुदाय को अनुकूल बनाने में काफी सफलता मिली।

 पाकिस्तान को अलग-थलग करने की प्रक्रिया में सार्क देशों का विश्वास जीतना भी कोई छोटी उपलब्धि नहीं है।

 हालांकि, संघर्षों के अध्ययनकर्ता और रणनीतिक विश्लेषक सहमत होंगे कि कार्रवाई में सेना शामिल हो तो हाइब्रिड प्रतिक्रिया की विश्वसनीयता पर सवाल उठाए जा सकते हैं, खासतौर पर तब जब उड़ी के स्तर की व्यापक जनहानि हो।

 राजनयिक और आर्थिक अभियान किसी भी चरण पर क्यों हो, नियंत्रण रेखा से मिला संदेश ही प्रमुख रहेगा और हमारे अन्य रिस्पॉन्स को ऊर्जा देगा।

 जनता में उत्साह है और खुद सेना ने अपनी प्रतिष्ठा को बेदाग बना लिया है।

 आतंकी हमले में भारतीय सेना को पहुंचा गंभीर नुकसान राष्ट्रीय मनोबल के दृष्टिकेण से अच्छा नहीं था।

, भारत को दीर्घावधि के लिए तैयार रहना है।

 अभी शांति प्रक्रिया का कोई सवाल ही नहीं है, जो रिस्पॉन्स पर फोकस रखने के हिसाब से अच्छा है।

 पाकिस्तान ने सर्जिकल स्ट्राइक से इनकार किया है।

 लगता है पाकिस्तान भी स्थान समय चुनकर प्रतिक्रिया देने का इरादा रखता है।

 इनकार की यही वजह है।

 उसकी ओर से जवाब नियमित सैनिकों आतंकियों के मिले-जुले हमले के रूप में हो सकता है, क्योंकि वह हमेशा से गैर-सरकारी किरदार के वेश में करतूतें करता रहा है।

 कार्रवाई ऐसी होगी कि पाक सेना की लिप्तता से इनकार किया जा सके।

 भारतीय सेना नियंत्रण रेखा की मर्यादा बनाए रखने में सक्षम है और वहां पैदा होने वाली विभिन्न चुनौतियों का उसे काफी अनुभव है।

, क्या भारतीय सैन्य प्रतिक्रिया यथोचित है।

 क्या हमने सही सैन्य विकल्प चुना।

 निश्चित ही हवाई हमले से संघर्ष बढ़ने का ज्यादा जोखिम होता।

 पाक अधिकृत कश्मीर या पाकिस्तान के भीतर तक हेलिकॉफ्टर के जरिये स्पेशल फोर्सेस के हमले में भी यही बात होती।

 13 वर्षीय अनौपचारिक संघर्ष विराम तोड़कर नियंत्रण रेखा पर गोलाबारी राष्ट्रीय अस्मिता की कसौटी पर खरी नहीं उतरती।

 ऐसे में जमीनी सैन्य टुकड़ी द्वारा कुछ किलोमीटर घुसपैठ कर चलाए रात के अभियान में सबसे ज्यादा सफलता की संभावना थी।

 यदि कोई हताहत होता तो सफलतापूर्वक वापस लाना संभव था।

 भारतीय सेना के ऑनर कोड में यह सुनिश्चित किया जाता है कि किसी हताहत को पीछे छोड़ा जाए।

, आखिरी बात, अभियान के चुने हुए हिस्सों की वीडियोग्राफी पारदर्शिता की भावना के अनुरूप है और इससे पक्का होगा कि पाकिस्तान का इनकार निरर्थक है।

 38 आतंकियों का मारा जाना कोई छोटी संख्या नहीं है और इस क्षण तो यह अभियान भारत को विजेता के क्षेत्र में रखता है।

(येलेखक के अपने विचार है)।

ले. जनरल (रिटायर्ड)सैयद अता हसनैन।

(रणनीतिविशेषज्ञ कश्मीर में 15वीं कोर के पूर्व कमांडर ), सौजन्य :- दैनिक भास्कर, 1-10-2016।

