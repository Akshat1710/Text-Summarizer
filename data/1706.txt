बजट: फिर ठगा गया देश का किसान (योगेन्द्र यादव) (पत्रिका)।

पिछले साल सरकार के अपने आर्थिक सर्वे ने माना था कि देश के 17 राज्यों में किसान परिवार की औसत आय 20 हजार रुपए से भी कम थी।

 इस बार बजट में किसानों को लेेकर कुछ बड़ी घोषणाएं होने की उम्मीद थी लेकिन वित्त मंत्री ने तमाम धारणाओं को झुठला दिया।

 किसानों को मिली पिछले साल की तरह सिर्फ जुमलेबाजी।

, वित्त मंत्री बोल रहे थे।

 रह- रह कर सत्ता पक्ष के सांसद टेबल ठोक रहे थे, मानो अपनी ही पीठ ठोक रहे हों और, मेरा मन डूब रहा था।

 क्षुब्ध मन अपने आप से पूछ रहा था मैनें उम्मीद क्यों लगाई।

 सच ये है कि बजट आने से कुछ मिनट पहले तक भी मुझे इस बजट से उम्मीद थी।

 पिछले साल की तरह इस साल फिर हमने किसान संसद की थी।

 मुझे लग रहा था कि इस साल तो यह सरकार गांव, खेती और किसान के बारे में कोई बड़ी घोषणा करने वाली है।

, मैं सोच रहा था कि वो बड़ी घोषणा क्या हो सकती है-कर्ज माफी।

 किसान आय आयोग।

 जन धन खातों में कुछ पैसा।

 उम्मीद इसलिए नहीं थी कि मोदी सरकार में किसानों को कुछ मिलने वाला है।

 सच ये है कि आजादी के बाद देश की कोई भी सरकार ‘किसान हितैषी’ नहीं रही है पर मोदी सरकार।

 इतनी किसान विरोधी सरकार कोई नहीं रही है।

, फिर भी मुझे उम्मीद थी।

 मुझे लगता था कि नोटबंदी के बाद प्रधानमंत्री अपने आप को गरीब और किसान के हितैषी साबित करना चाहेंगे।

 कोई बड़ी ‘गरीबी हटाओ’ योजना घोषित कर उनका वोट अपनी तरफ खींच लेंगे।

 ऐसा करने का आखिरी मौका 2017 का बजट था।

 अगला बजट चुनाव पूर्व बजट होगा जिसका कोई असर नहीं होता है।

 लेकिन अरुण जेटली ने मेरी इन तमाम धारणाओं को झुठला दिया।

 पिछली बार की तरह किसान पर बोले भी और कुछ कहा भी नहीं।

, पिछली बार की तरह सिर्फ हवाबाजी, जुमलेबाजी और आंकड़ेबाजी।

 और किसान के हाथ कुछ भी नहीं।

 किसान आंदोलनों की आशा थी कि इस बार किसानों की न्यूनतम आमदनी के बारे में कुछ घोषणा होगी।

 पिछले साल सरकार के अपने आर्थिक सर्वे ने माना था कि देश के 17 राज्यों में किसान परिवार की औसत आय 20 हजार रुपए से भी कम थी।

 सरकार खुद मानती है कि अधिकांश किसानों को न्यूनतम समर्थन मूल्य नहीं मिलता है।

, किसान आंदोलन कई साल से मांग कर रहे हैं कि किसान की न्यूनतम आय सुनिश्चित करने का कानून बनाए।

 और कुछ नहीं तो किसान की आय तय करने के लिए एक कमीशन तो बना ही दे।

 वित्त मंत्री इस बड़े सवाल पर चुप्पी साध गए।

 बस, पिछले साल का जुमला दोबारा उछाल दिया- अगले 5 साल में किसान की आमदनी दोगुनी कर दी जाएगी।

 कौन करेगा, कैसे होगा ये कुछ नहीं बताया।

 दूसरी उम्मीद थी कि कर्जे में डूबे किसान को कोई बड़ी राहत मिलेगी।

 4 साल पहले भारत सरकार के सर्वे ने पाया था कि देश के 52 प्रतिशत किसान कर्ज के बोझ से दबे हैं।

 हर परिवार पर औसतन 47,000 रुपए का कर्ज था।

 कर्ज का बोझ किसान को आत्महत्या की तरफ धकेलता है।

, सरकार चाहती तो 2007 की तरह कर्ज माफी की घोषणा कर सकती थी।

 संवेदनशील होती तो साहूकार के कर्ज को बैंकों में ट्रांसफर करा सकती थी।

 और कुछ नहीं तो कर्ज का ब्याज माफ कर सकती थी।

 वित्त मंत्री ने हर साल की तरह एक सामान्य घोषणा दोहरा दी।

 पिछले साल बैंकों को मिले कृषि लोन के तहत 9.5 लाख करोड़ रुपए का कर्ज देने का लक्ष्य इस साल बढ़ा कर 10 लाख करोड़ रुपए कर दिया।

 तीसरी उम्मीद थी कि प्राकृतिक आपदा की मार से किसान को बचाने की कोई व्यवस्था की जाएगी।

 पिछले 10 वर्षों में जलवायु परिवर्तन से बाढ़, सूखा, और ओलावृष्टि बढ़ गई है।

, एक फसल खराब होने से किसान बर्बादी के कगार पर आ जाता है।

 इससे बचने की कोई पुख्ता व्यवस्था सुझाने के बजाय वित्त मंत्री ने प्रधानमंत्री फसल बीमा योजना के आंकड़े सुना दिए।

 कहा कि सरकार ने बजट की तुलना में दोगुने से ज्यादा खर्च किया।

 यह नहीं बताया कि इसमें से कितना पैसा किसानों के जेब में गया और कितना बीमा कंपनियों के।

 सच ये है कि देश भर में किसानों का जबरदस्ती बीमा किया गया और बीमे में शर्त ऐसी थी कि किसान को जितनी राशि मिलनी चाहिए थी, नहीं मिली।

 किसान आपदा से नहीं बचा, कंपनियों ने मोटी रकम डकार ली।

, प्राकृतिक आपदा छोडि़ए, वित्त मंत्री ने उस आपदा से भी राहत नहीं दी जो उनकी सरकार ने बनाई थी।

 नोटबंदी के चलते किसानों की फसलों के दाम गिरे, रबी की फसल की बुआई में देरी से किसानों को हजारों करोड़ रुपए का नुकसान हुआ।

 उस नुकसान की भरपाई सरकार का पहला धर्म था।

 वित्त मंत्री ने इसकी भी जरूरत नहीं समझी।

, वित्त मंत्री का भाषण खत्म हो चुका था।

 हमारी किसान संसद भी उठ गई।

 मैं सोच रहा था क्या वित्त मंत्री किसान के दुख दर्द को नहीं समझते।

 वसंत पंचमी के दिन ऐसा तो नहीं लगा कि अरुण जेटली को सरस्वती का वरदान नहीं है।

 तो फिर इस चुनावी मौसम में यह भी नहीं लगा कि नरेंद्र मोदी को अगले चुनाव में किसान का वोट नहीं चाहिए।

 ऐसे में एक ही निष्कर्ष बचता है मोदी आश्वस्त हैं कि किसान का वोट लेने के लिए कोई बड़ा किसान हितैषी काम करने की जरूरत नहीं है।

, एक किसान तो पौने पांच साल अपने नेताओं को कोसता है, पार्टियों को गाली देता है लेकिन चुनाव आने पर वो किसी का भाई, किसी का भतीजा बन जाता है, जाट, कुर्मी और अहीर बन जाता है।

 कोई गन्ने का तो कोई कपास का किसान बन जाता है।

 कोई बड़ा जमींदार तो कोई भूमिहीन खेतिहर मजदूर।

 या फिर बन जाता है हिंदू मुसलमान।

 अरुण जेटली का बजट समझते समझते मुझे भारत की सत्ता का चरित्र समझ आ गया।

 किसान आंदोलन की दशा और भविष्य की दिशा भी समझ आ गई।

सौजन्य- पत्रिका।

