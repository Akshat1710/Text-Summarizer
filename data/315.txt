पूंजीवाद के लिए अभी हम तैयार नहीं(दैनिक भास्कर)।

अब यह साफ हो गया है कि हम समाजवादी देश हैं।

 जब कथित दक्षिणपंथी, बिज़नेस हितैषी पार्टी सबसे बड़े वोट बैंक (इस बार ग्रामीण गरीब अौर किसान) पर नज़र रखकर लोकलुभावन बजट देती है, तो आपको अहसास हो जाता है कि भारत को पूंजीवादी राष्ट्र होने की दिशा में अभी लंबा रास्ता तय करना है।

 बहुत सारे विशेषज्ञ बजट का अपने नज़रिये से विश्लेषण कर चुके हैं।

 ज्यादातर अच्छे-बुरे बिंदुओं पर सहमत हैं।

 वित्तीय खर्च काबू में रखने के लिए दिखाया गया संयम और ग्रामीण अाधारभूत ढांचे को बढ़ावा, बजट की अच्छी बातें हैं।

 हालांकि, हमारी अर्थव्यवस्था में सच्चे अर्थों में बदलाव लाकर नौकरियां पैदा करने वाले किसी बड़े आइडिया का अभाव साफ नज़र आने वाली नकारात्मकता है।

, ऐसा लगता है कि सरकार चुनाव अभियान के दौरान किए वादे भूल चुकी है, खासतौर पर इस देश के शिक्षित युवा से किए गए वादे; क्योंकि अर्थव्यवस्था को और आगे खोलने के लिए बजट में कोई बड़ा आइडिया नहीं है और इसमें नए निवेश बिज़नेस को प्रेरित किया गया है।

 इसके बिना आने वाले कुछ वर्षों में युवाओं के लिए जरूरी लाखों नई नौकरियां निर्मित करना मुमकिन नहीं है।

 बहुत मेहनत करने और टैक्स चुकाने वाले लाखों लोगों, यानी मध्यमवर्ग को फिर चूसा गया है।

 सबसे कठोर धक्का तो यह है कि उनकी पेंशन की बचत पर टैक्स का एक और प्रहार किया गया है।

 पहले ही करों के बोझ के मारे देश के नागरिकों पर लगाए गए कुछ और उप-शुल्क, शुल्क और अतिरिक्त कर भी इस बजट का हिस्सा हैं।

, दूसरे शब्दों में कहें तो यह भाजपा का बजट नहीं था।

 यह यूपीए का ‘कट एंड पेस्ट’ बजट था।

 इससेे भी बुरी बात तो यह है कि यह यूपीए के फीके बजट में से एक था।

 यदि भाजपा विपक्ष में होती तो इस बजट की आलोचना करती।

 तब वह इसे नीरस, उबाऊ, लोकलुभावन, बिज़नेस तथा मध्यवर्ग विरोधी बजट बताती।

 राजनीति ऐसी ही होती है।

 आप चुनाव के पहले मतदाताओं से कोई वादा करते हैं, वे अापको वोट देते हैं, फिर आपको उनकी जरूरत नहीं होती और आप उनकी उपेक्षा कर देते हैं।

 यही कांग्रेस कर चुकी है और यही भाजपा ने किया है।

 खेद है कि भाजपा ने ऐसा 2014 के चुनाव के इसके दो सबसे वफादार समर्थकों के साथ किया है- इंडिया इनकार्पोरेटेड ( या भारतीय बिज़नेस समुदाय) और इस देश का पढ़ा-लिखा युवा वर्ग।

 भाजपा ने ऐसा क्यों किया।

 यह राज्यों के कुछ चुनाव हार गई है, इसलिए इसने बैठकर हिसाब लगाया।

 किसान और गरीब अधिक संख्या में हैं, तो आइए इस बार इन्हें ही पुचकारा जाए।

 आइए, गरीब बनाम अमीर और गरीब बनाम मध्यवर्ग का विभाजन किया जाए।

 इसका मतलब हुआ कि अच्छे भारतीय बजट की बात ही की जाए, जो गरीब-अमीर सबके लिए अच्छा हो।

 नहीं, हमें हमेशा गरीब बनाम अमीर का विमर्श चलाकर मध्यवर्ग और धनी वर्ग की कुछ और छिलाई करनी होगी।

, कुछ जाना-पहचाना लगा।

 कांग्रेस यही करती रही है और काफी सफल रही है।

 यदि बड़े-बड़े घोटाले नहीं होते तो संभव है वह अब भी सत्ता में होती।

 ‘अाप’ यह करने का प्रयास कर रही है और मैं कहूंगा कि वह इसमें काफी कामयाब रही है।

 अब भाजपा यह करने की कोशिश कर रही है।

 हालांकि, यह वह दो तबकों की कीमत पर कर रही है- युवा और इंडियन इनकार्पोरेटेड।

 भारत में बिज़नेस करना आज भी कठिन है।

 मसलन, मुंबई में छोटा-सा कैफे ही खोलने की कोशिश कीजिए।

 फूड इंडस्ट्री के लिए आप में कितना ही जुनून हो, जब तक आप में इजाजत लेने के लिए मुंबई महानगर पालिका और अाधा दर्जन अन्य संस्थाओं से सिर खपाने का जुनून हो, बेहतर होगा आप यह खयाल छोड़ ही दें।

 यदि आप कैफे खोल भी लें तो आपके मध्यवर्गीय ग्राहकों के बिल पर टैक्स लगा दिया जाएगा, जो वे अपनी पहले से ही टैक्स भुगत चुकी आमदनी में से चुकाएंगे।

 इस प्रकार बाहर भोजन के लिए जाने के पहले मध्यवर्ग दस बार सोचेगा, क्योंकि इसमें महंगा पेट्रोल खर्च करके कार में कैफे तक जाना भी शामिल होगा, जिस पर कच्चा तेल ऐतिहासिक रूप से सस्ता होने के बावजूद शत-प्रतिशत कर लगाया गया है।

 राजनेता तो यह कहेगा कि जब मेरे साथ लाखों गरी हैं तो मैं क्यों इन कैफे मालिकों और बाहर खाने वाली श्रेणी के मध्यवर्ग की चिंता करूं।

 जनाब, जब आप बिज़नेस करना कठिन बना देते हैं और टैक्स लगाकर खाने को जरूरत से ज्यादा महंगा बना देते हैं तो कैफे ही नहीं बचते।

 कैफे नहीं होंगे तो कैफे की नौकरियां नहीं होंगी और गरीबों में से कई लोगों को नौकरियां नहीं मिलेंगी और वे गरीब ही रहेंगे।

 इस प्रकार बिज़नेस और मध्यवर्गीय खपत पर जरूरत से ज्यादा टैक्स लगाने से असल में गरीबों को ही नुकसान होता है।

 सच तो यह है इससे वे गरीब ही बने रहते हैं।

, हम जिसे गरीब के हित में बताते हैं, वह आमतौर पर गरीबी के हित में होता है।

 पंूजीवाद लोगों को पैसा कमाने के लिए प्रोत्साहित करने की अवधारणा पर काम करता है और इस प्रकार उपभोग नौकरियां बढ़ाता है।

 हालांकि, भारत में कोई राजनीतिक दल इस पर भरोसा नहीं करता, क्योंकि समाजवाद आसानी से बिक जाता है।

 यहां तक कि भाजपा जैसी दक्षिणपंथी राजनीतिक पार्टी के लिए भी यह सच है।

 वह नहीं चाहती कि उस पर सूट-बूट की सरकार का तमगा लगाया जाए, इसलिए वह नीतियां बनाने में बाकी लोगों के साथ शामिल हो गई ताकि यह सुनिश्चित हो जाए कि भारत कभी सूट-बूट वाला हो सके।

, फर्श से अर्श पर पहुंचे एक भारतीय अरबपति ने मुझे एक बार कहा था, ‘भारत में हमें गरीब रहने की आदत पड़ गई है।

’ शायद वे सही थे।

 गरीबी की लत भी लग सकती है।

 इस बीच, सपने देखने वाले और देश से अवसर चाहने वाले युवाओं से कहना होगा, माफ करना, अभी हम तैयार नहीं हैं।

 हमारे बीच समाजवाद अौर गरीबी में भरोसा रखने वाले अब भी काफी लोग हैं।

 कोई राजनेता इसके खिलाफ नहीं जाएगा, फिर चुनाव में उन्होंने चाहे जो कहा हो।

 यदि आप वाकई बदलाव चाहते हैं तो किसी नेता या पार्टी का सिर्फ समर्थन करें।

 बाकी देश में न्यायसंगत और अच्छे पूंजीवाद का संदेश भी फैलाएं।

 जब तक पर्याप्त संख्या में लोगों को इस पर यकीन नहीं होता, कोई राजनेता इस बारे में कुछ नहीं करेगा।

 इस बीच, कोई जॉब पाने का प्रयास भी कीजिए।

 अगले कुछ वर्षों में जॉब उतने रहेंगे नहीं।

 और हां, भाजपा को 2019 में जॉब मिलेगा या नहीं, यह चर्चा का अलग विषय है, नहीं।

,  , सौजन्य:- दैनिक भास्कर ,3.3.2016,चेतन भगत (अंग्रेजीके युवा उपन्यासकार)।

