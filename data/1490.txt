अब क्यों पलटी सरकार।

 (पत्रिका)।

सुप्रीम कोर्ट ने केंद्र सरकार से सही पूछा है कि पुराने नोट 31 मार्च 2017 तक जमा क्यों नहीं हो सकते।

 पांच सौ और एक हजार के पुराने नोट बंद करने की घोषणा के बाद रिजर्व बैंक ने अधिसूचना में 31 मार्च तक पुराने नोट जमा कराने की बात कही थी।

 पुराने नोट 30 दिसम्बर 2016 तक बैंकों में तथा 31 मार्च 2017 तक रिजर्व बैंक में जमा कराने की छूट सभी को दी गई थी।

 बाद में सरकार ने रिजर्व बैंक के कार्यालयों में पैसे जमा कराने की छूट सिर्फ एनआरआई को ही देने की बात कह दी।

 अपने फैसले से पलटने का सरकारी औचित्य किसी को समझ नहीं आया।

, कोई भी भारतीय अब भी कारण बताकर रिजर्व बैंक में पुराने नोट जमा कराना चाहता है तो उसे यह छूट मिलनी ही चाहिए।

 रिजर्व बैंक में पैसा जमा कराने की छूट मिले तो चंद लोग ही फिर से लाइनों में लगेंगे।

 पैसा जमा होने के बाद यदि आयकर विभाग को संदेह होता है तो उसे नोटिस देकर जानकारी हासिल करने का पूरा अधिकार है।

 नोटबंदी का फैसला कितना भी तर्कसंगत क्यों न माना जाए लेकिन उसने देश की जनता को परेशानी में तो डाला ही था।

 अपने ही पैसों के लिए घंटों लाइन में लगकर परेशानी का सामना हर देशवासी ने किया था।

 नोटबंदी का देश और आम आदमी को कितना फायदा हुआ, इसका आकलन अभी होना है।

, सरकार या रिजर्व बैंक भी अभी ये बता पाने में नाकाम हैं कि इस फैसले से कितना कालाधन बाहर आया।

 देश जानना चाहता है लिहाजा सरकार को ये बताना ही चाहिए।

 समूची कवायद का क्या नतीजा निकला, हर नागरिक को जानने का हक है।

 आठ नवम्बर, 2016 को प्रधानमंत्री की नोटबंदी की घोषणा के बाद से सरकार ने पचासों बार योजना में हेर-फेर किया।

 देश ने मान लिया कि जो कुछ किया गया, देश और देशवासियों की भलाई के लिए ही किया होगा।

, तो फिर एक और भलाई करने में क्या हर्ज है।

 31 मार्च, 2017 तक पुराने नोट रिजर्व बैंक में जमा कराने की छूट दे दी जाए तो हजारों लोगों की परेशानी कम हो सकती है।

 तमाम घोषणाओं के बावजूद 133 करोड़ की जनसंख्या वाले देश में कुछ लोग पैसे जमा कराने से वंचित रह सकते हैं।

 ऐसे लोगों को एक मौका और दिए जाने से कुछ नहीं बिगडऩे वाला।

, सौजन्य- पत्रिका।

