आशा से विपरीत कोई धमाकेदार घोषणाएं नहीं (पत्रिका)।

माना जा रहा था कि वित्तमंत्री अरुण जेटली बजट 2017-18 में धमाकेदार घोषणाएं करेंगे, लेकिन बजट में लोगों की आशा के विपरीत ऐसा कुछ नहीं हुआ।

 इस बजट को वित्तमंत्री ने वैश्विक अर्थव्यवस्था को ध्यान में रखकर तैयार किया है।

 विश्व की प्रमुख अर्थव्यवस्थाओं में वर्तमान में मंदी का दौर चल रहा है।

 वित्त मंत्री यदि भारत को अलग मानकर कोई घोषणा करा देते तो वैश्विक अर्थव्यवस्था में हम अलग-थलग पड़ जाते।

, अमरीका में राष्ट्रपति डोनाल्ड ट्रंप आने वाले दिनों में अपने देश की अर्थव्यवस्था को लेकर क्या निर्णय करते हैं, इस पर भी वित्तमंत्री जेटली की नजरें रहने वाली हैं।

 लिहाजा उन्होंने अर्थव्यवस्था को लेकर कोई धमाकेदार घोषणा करने से परहेज ही किया है।

 यहां मैं ये स्पस्ट करना चाहता हूं कि धमाकेदार से मेरा मतलब लोकलुभावना घोषणाएं जैसे टैक्स की दरों में कोई बहुत बड़ी कमी अथवा अन्य सेक्टरों के बड़ी प्रोत्साहन स्कीम की घोषणा करने से है।

 लोग ये आस कर रहे थे कि विमुद्रीकरण के बाद आए इस बजट से कोई आमूलचूल परिवर्तन उनकी जीवनचर्या में आ जाएगा।

 लेकिन मेरा पहले से मानना था कि विमुद्रीकरण को लागू करने का तरीका ही गलत था।

, दरअसल कालेधन को मुद्रा के रूप में खत्म करने की कोशिश करना पेड़ की टहनियां काटने के समान है।

 जड़ पर प्रहार करना होगा यानी कालेधन के स्रोत पर तो हमला ही नहीं किया गया।

 ऐसे में विमुद्रीकरण से होने वाले कथित फायदों के बारे में जेटली ने अपने बजट भाषण में भले ही उल्लेख किया हो लेकिन वे आम जनता को इससे होने वाले असल राहत के बारे में नहीं बता पाए हैं।

 जहां तक इस बजट से अर्थव्यवस्था को गति मिलने की संभावना के आकलन की बात है तो मेरा मानना है कि ये बजट जेटली द्वारा प्रस्तुत पिछले बजट के समान ही रहा है।

 इसमें ऐसा कुछ भी खास नहीं है जिससे हम आशा करें कि अर्थव्यवस्था को कोई बहुत गति मिल सकेगी।

, साथ ही यदि रोजगार के अवसरों को इस बजट से मिलने वाले ‘पुश को देखें तो मुझे ऐसी नहीं लगता है कि रोजगार के अवसरों में कोई बहुत उछाल भविष्य में आने वाला है।

 हालात ये हैं कि हमें हर महीने 10 लाख नए रोजगारों की जरूरत है।

 इस बजट की घोषणाओं के द्वारा तो ये लक्ष्य किसी भी सूरत में पूरी नहीं होने वाली हैं।

 जेटली ने प्रत्यक्ष घोषणा से बचते हुए अन्य घोषणाओं के माध्यम से रोजगार के अवसरों में वृद्धि की बात कही है।

– प्रो. अभिजीत सेन अर्थशास्त्री एवं योजना आयोग के पूर्व सदस्य, सौजन्य- पत्रिका।

