विपक्ष का बहिष्कार (दैनिक जागरण)।

 =": #0000;"मुख्य विपक्षी पार्टी के सर्वदलीय बैठक का बहिष्कार करने से कोई खास फर्क नहीं पड़ता है।

 लेकिन संपूर्ण विपक्ष जब सर्वदलीय बैठक का बहिष्कार करे तो यह सरकार के लिए शुभ संकेत नहीं है।

, विपक्ष ने बजट पूर्व विधानसभा अध्यक्ष विमान बंद्योपाध्याय द्वारा बुलाई गई सर्वदलीय बैठक का बहिष्कार किया है।

 मुख्य विपक्षी दल कांग्रेस, माकपा और भाजपा समेत एक भी विपक्षी दल सर्वदलीय बैठक में शामिल नहीं हुए।

 चूंकि, तृणमूल कांग्रेस को दो तिहाई से अधिक बहुमत प्राप्त है, इसलिए मुख्य विपक्षी पार्टी के सर्वदलीय बैठक का बहिष्कार करने से कोई खास फर्क नहीं पड़ता है, लेकिन संपूर्ण विपक्ष जब सर्वदलीय बैठक का बहिष्कार करे तो यह सरकार के लिए शुभ संकेत नहीं है।

 मुख्य विपक्षी पार्टी कांग्रेस ने सर्वदलीय बैठक का बहिष्कार करने के लिए अपना तर्क दिया है।

 विपक्ष के नेता अब्दुल मन्नान का कहना है कि सरकार और सत्तारूढ़ दल तृणमूल कांग्रेस विपक्षी दलों को न्यूनतम लोकतांत्रिक अधिकार देने को भी तैयार नहीं है।

 विपक्ष के नेता की हैसियत से जब वह बोलने के लिए खड़े होते हैं तो सत्तारूढ़ दल के सदस्य बाधा पहुंचाते हैं।

 ज्वलंत मुद्दों पर उनके वक्तव्य को स्पीकर असंसदीय करार देकर कार्यवाही से निकाल देते हैं।

 विपक्ष के नेता की हैसियत से सदन की कार्यवाही में वह अपना रिकार्ड दर्ज कराने में खुद को असमर्थ पाते हैं।

मन्नान के तर्क में विपक्ष की बेबसी झलकती है।

 संसदीय कार्यमंत्री पार्थ चटर्जी ने सदन की कार्यवाही में विपक्ष से सहयोग करने की अपील की है, लेकिन उनकी यह अपील महज औपचारिकता ही लगती है।

 उन्हें विपक्ष को विश्वास में लेने का हरसंभव प्रयास करना चाहिए।

 जिस दिन सदन में सरकारी और निजी संपत्ति नष्ट करनेवालों से जुर्माना वसूलने के लिए विधेयक पेश किया जाएगा, उस दिन कांग्रेस वामो के शासन में तृणमूल कांग्रेस द्वारा विधानसभा में तोडफ़ोड़ किए जाने की घटना पर फोटो प्रदर्शनी लगाएगी।

 जाहिर है इस तरह के विधेयक पेश करने के पहले सरकार की ओर से विपक्ष के साथ कोई विचार विमर्श नहीं किया गया।

 इसलिए मुख्य विपक्षी पार्टी कांग्रेस आक्रामक हो गई है और अन्य विपक्षी पार्टियों का भी उसे सहयोग मिल रहा है।

 विपक्ष ने सर्वदलीय बैठक का बहिष्कार किया है तो कहीं न कहीं इसके लिए सरकार की रवैया जिम्मेदार है।

 सरकार को आत्ममंथन करना चाहिए और ऐसा लोकतांत्रिक माहौल बनाना चाहिए कि विपक्ष सरकारी आयोजनों का बहिष्कार के रास्ते पर न जाए।

 इसमें सुखद बात यह है कि मन्नान ने सर्वदलीय बैठक का बहिष्कार करने के बावजूद पूरे बजट सत्र में भागीदारी करने की बात कही है।

 स्थानीय संपादकीय : पश्चिम बंगाल , सौजन्य- दैनिक जागरण।

