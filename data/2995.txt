समान नागरिक संहिता पर विचार करें  (दैनिक भास्कर )।

इसके पहलेकि मैं यह लेख शुरू करूं, मैं इस तथ्य की पुष्टि करना चाहता हूं कि मैं हिंदू हूं।

 मैं बीफ यानी गोमांस नहीं खाता।

 मैं खुद को काफी हद तक वैज्ञानिक सोच वाला व्यक्ति मानता हूं।

 हालांकि, बीफ खाने के मेरे कुछ कारण तर्कसंगत नहीं हैं।

 मेरा धर्म मुझे बताता है कि गाय पूजनीय है, इसलिए मैं गोमांस से दूर रहता हूं।

 हालांकि, मैं चमड़े के जूते पहनता हूं, क्रिकेट मैच देखता हूं, जिसमें चमड़े की गेंद इस्तेमाल की जाती है और दूध पीता हूं, जो गाय की मर्जी के खिलाफ निकाला जाता है।

 कई अन्य हिंदू भी ऐसा करते हैं।

 मैं चिकन या लैम्ब बर्गर खाऊंगा, लेकिन मैं बीफ बर्गर नहीं खाऊंगा।

 इन सब बातों का चाहे कोई अर्थ निकलता हो, लेकिन यह ऐसी ही बातों में से एक है।

 कुछ धार्मिक व्यवहार हम आस्था, रीतियों, परंपरा और संस्कृति के नाम पर करते हैं।

, नियमों और रीतियों वाला हिंदू एकमात्र धर्म नहीं है।

 इस्लाम में पोर्क (सूअर के मांस) पर पाबंदी है।

 इसमें किसी प्राणी का खास तरीके से वध करने को कहा गया है।

 यहूदी गाय के दूध से बनी चीजें और गोमांस साथ में नहीं खाते।

 फिर एक बार ‘यह तो सिर्फ उन बातों में से एक है।

’ इसलिए ऐसे व्यवहार में कोई तार्किक खामी ढूंढ़ने का कोई अर्थ नहीं है।

 वे मौजूद हैं और चूंकि करोड़ों लोग उनका पालन करते हैं, तो ऐसा लगता है कि इनसे उनकी जिंदगी में कुछ सकारात्मक मूल्य जुड़ते हैं।

, कुछ देश धर्म आधारित व्यवस्था वाले होते हैं।

 इन देशों में धर्म कानून का आधार होता है।

 सही या गलत, तार्किक या अतार्किक उस व्यवस्था के तहत लोगों को उन नियमों का पालन करना पड़ता है।

 इनमें से कुछ नियम ‘उन बातों में से एक’ की श्रेणी के हो सकते हैं।

 हालांकि, यदि आप उन्हें तोड़ें तो आप राज्य के कानून को तोड़ते हैं।

 आप पर आपराधिक मुकदमा चलाया जा सकता है।

 दुनियाभर के कई इस्लामिक देश इसके उदाहरण हैं।

 ऐसे देशों में व्यक्तिगत स्वतंत्रता कम होती है तथा वहां ज्यादा तार्किक चिंतन की जगह नहीं होती और धर्म पर प्रश्न भी नहीं उठाए जा सकते।

 कई भारतीयों को यह जीवन की गुणवत्ता के लिए बहुत झटका लग सकता है।

 स्वतंत्रता हमारे लिए बेशकीमती है।

 यही तो हम हैं।

 शुक्र है कि जब हम आज़ाद हुए तो संविधान बनाने वालों ने भारत को धर्मनिरपेक्ष गणराज्य बनाया।

 बहुसंख्यक हिंदू आबादी और पाकिस्तान के रूप में इस्लाम को पृथक पहचान देने वाले खूनी विभाजन के बावजूद।

 हमारे पूर्वजों के पास विज़न था।

 वे परिस्थितियों के आगे झुके नहीं और भारत को हिंदू राष्ट्र नहीं बनाया।

 हमारे संविधान में कई प्रावधान हैं, जो सारे धर्म को संरक्षण देते हैं और समानता के आधार पर उनसे व्यवहार करते हैं।

, हालांकि, संविधान निर्माता भी थोड़े तो झुके ही, शायद इसके पीछे जायज कारण भी था।

 उन्होंने कुछ ऐसे प्रावधान किए, जो थोड़े से एक खास धर्म की ओर झुके हुए थे।

 इसमें अनुच्छेद 48 भी शामिल है, जो नीति-निर्देशक है और राज्य से गायों को वध से बचाने का निर्देश देता है।

 हां, ‘यह उन चीजों में से एक है’, जिसके कारण इसे धर्मनिरपेक्ष गणराज्य के संविधान में जगह मिली।

 ऐसी एक-दो चीजें और हैं, जिन्होंने संविधान में जगह बनाई है।

 विभिन्न धर्मों के लिए पृथक नागरिक संहिता का मतलब है कि कुछ कानून समानता के सिद्धांत के खिलाफ हैं।

 इसमें किसी मुस्लिम पुरुष को मौखिक घोषणा कर पत्नी को तलाक देने या मुस्लिम पुरुष के लिए चार पत्नियां रखने की अनुमति शामिल है।

, संविधान बनाने वालों ने ऐसा क्यों किया।

 शायद इसलिए कि धर्मनिरपेक्षता उस समय पराया विचार था और वे नहीं चाहते थे कि विभिन्न धर्म समूह नाराज होकर पूरी धर्मनिरपेक्ष प्रक्रिया को ही नुकसान पहुंचा दें।

 इस तरह भारतीय संविधान सारे धर्मों से समानता का व्यवहार करने के साथ मौजूदा धार्मिक रीतियों को संरक्षण भी देता है।

 यहां तक तो सब ठीक है।

 समस्या तब सामने आई जब संविधान विरोधाभासी लगने लगा।

 चूंकि हमारे मौलिक अधिकार हमें पूरी स्वतंत्रता के साथ जीने का हक देते हैं, इसलिए बीफखाना, जो दुनियाभर में एक आम मांसाहारी खाद्य है, कोई मुद्‌दा नहीं बनना चाहिए।

 या मुस्लिमों के विवाह-कानून लीजिए, जो महिलाओं की अनदेखी कर पूरी तरह पुरुषों के पक्ष में है।

 यह समानता के सिद्धांत के लिए विरोधाभासी है।

 संविधान में ये दरारें बनी हुई हैं।

 समुदायों के बीच वैर भाव को देखते हुए नेता इन्हें भुनाने में देरी नहीं करते और लगभग जायज तरीके से धर्म को राजनीति में खींच लाते हैं।

 यदि हम वाकई बीफ संकट जैसी समस्याएं सुलझाना चाहते हैं, तो हमें अधिक बड़े मुद्‌दे पर विचार करना चाहिए।

 हमें एक राष्ट्र के रूप में किस दिशा में जाना चाहिए।

 क्या हमें समान नागरिक संहिता की ओर बढ़ना चाहिए ताकि हम ‘उन चीजों में से एक’ श्रेणी के कानूनों को टाल सकें, जो किसी धर्म विशेष के लिए हैं।

 अथवा हमें इनमें से कुछ कानूनों को बनाए रखना चाहिए ताकि उन्हें हटाए जाने पर किसी समूह या धर्म समुदाय की नाराज़गी से बचा जा सके।

 मैं पहला तरीका पसंद करूंगा।

 कई अन्य लोग भी ऐसा ही चाहेंगे।

 हालांकि, हम परंपरागत लोगों पर आधुनिक संहिता को बहुत तेजी से लागू भी करना नहीं चाहते कि वे इसे खारिज कर, इसका विरोध शुरू कर दें।

 जिन देशों ने लोगों की मर्जी के खिलाफ कानून लागू किए वहां गृह युद्ध तक हुए हैं।

 किंतु यदि हम परम्परा को कानून में आने दें तो तर्कसंगतता खत्म हो जाएगी।

, बेशक, दादरी की घटना तो निंदनीय है।

 कोई भी हिंसक भीड़ यदि कानून हाथ में ले तो उसकी भर्त्सना ही की जानी चाहिए।

 चाहे ऐसा उसने वास्तविक अपराधी के खिलाफ ही क्यों किया हो।

 यदि भीड़ किसी चोर या दुष्कर्मी की हत्या करती है तो यह भी गलत है, क्योंकि देश के कानून का पालन तो करना ही होगा।

 खैर यह मामला तो अलग है, लेकिन उत्तरप्रदेश (और कई अन्य राज्यों) में गोमांस खाने या गोहत्या करने पर आपको जेल हो सकती है।

 यह कानून संविधान के निर्देशक तत्व से आया है, जो खुद हिंदू धर्म से आया है।

 दादरी वाली घटना नहीं भी होती तो भी क्या यह कानून सही लगता है।

 हम यह कानून हटाने पर विचार-विमर्श कर सकते हैं।

 हालांकि, इसमें एक आपत्ति है।

 यदि हम गो संरक्षण के इस कानून को हटाएं, लेकिन इस्लाम से आए कानून बने रहे तो यह बहुत गलत हो सकता है।

 सारे राजनीतिक दल और धर्म प्रमुख, धर्म आधारित कानून को हटाने का निर्णय लें।

 आइए लोगों को शिक्षित करें कि ऐसा करना क्यों जरूरी है।

 इसकी बजाय हम काफी चीख-पुकार, भाव-भंगिमाएं और दूसरों पर उंगली उठाने की हरकतें देख रहे हैं, क्योंकि राजनीतिक दल तो अपने-अपने वोट बैंक देखने में लगे हैं।

 वक्त गया है कि धर्मनिरपेक्ष गणराज्य के विचार पर सोचा जाए और इस भावना को दर्शाता संविधान का नया स्वरूप लाया जाए और हम शासन कानून को ‘उन धार्मिक चीजों में से एक’ से अलग करें, क्योंकि इतिहास हमें बताता है कि ये हमें कई बुरी चीजों की ओर ले जाएंगी।

, धर्मनिरपेक्षता तब पराया विचार था और संविधान निर्माता नहीं चाहते थे कि धर्म समूह नाराज होकर पूरी धर्मनिरपेक्ष प्रक्रिया को ही नुकसान पहुंचा दें।

 इस तरह संविधान कुछ धार्मिक रीतियों को संरक्षण भी देता है।

 क्या हमें समान नागरिक संहिता की ओर बढ़ना चाहिए ताकि ऐसे कानूनों से बच सकें, जो धर्म विशेष के लिए हैं।

 अथवा हमें इन्हें बनाए रखना चाहिए ताकि किन्हीं लोगों की नाराज़गी से बचा जा सके।

 वक्त गया है कि हम शासन कानून को धार्मिक चीजों से अलग करें, क्योंकि इतिहास हमें बताता है कि ये हमें कई बुरी चीजों की ओर ले जाएंगी।

सौजन्य :- चेतन भगत (अंग्रेजीके युवा उपन्यासकार) ,दैनिक भास्कर ,15.10.2015,  ।

