पारदर्शिता भी हो (पत्रिका)।

राजनीतिक चंदे की पारदर्शिता पर बहस के बीच वित्तमंत्री अरुण जेटली ने आम बजट में ‘बड़ी’ घोषणा की है।

 राजनीतिक पार्टी एक दानदाता से 20,000 की बजाए सिर्फ 2000 रुपए तक ही नकद में चंदा ले सकती है।

 बड़ी रकम चेक, डिजिटल माध्यम अथवा बॉन्ड खरीद सकेंगे।

 राजनीति में ‘स्वच्छता’ की पहल का लगभग सभी राजनीतिक दलों ने स्वागत किया है, लेकिन इससे ये मान लेना कि अब राजनीतिक दल पाक-साफ हो जाएंगे, थोड़ा जल्दबाजी होगी।

, क्योंकि 2,000 की सीमा का भी फायदा उठाया जा सकता है।

 दानदाताओं की पहचान भी सार्वजनिक होनी चाहिए।

 साथ ही वित्तमंत्री यदि चंदे के साथ आधार कार्ड की अनिवार्यता की घोषणा भी करते तो और पैनी नजर रखी जा सकती थी।

 एसोसिएशन फॉर डेमोक्रेटिक रिफॉर्म की हालिया रिपोर्ट के अनुसार राजनीतिक दलों के चंदे में पांच गुना तक इजाफा हुआ है।

 कुल चंदे में से 16 फीसदी के ही स्रोत को उजागर किया जाता है।

, जबकि केंद्रीय सूचना आयोग के अनुसार राष्ट्रीय राजनीतिक दल सार्वजनिक प्राधिकरण हैं जो कि आरटीआई (सूचना के अधिकार) के तहत आते हैं।

 लेकिन पालना कोई भी राजनीतिक दल नहीं करता है।

 अब समय आ गया है कि राजनीतिक दल खुद ही आरटीआई के दायरे में आएं।

 इंटरनेशनल इंस्टीट्यूट फॉर डेमोक्रेसी एंड इलेक्टोरल असिस्टेंस (आईडीईए) के अनुसार दुनिया के लगभग 60 देशों में राजनीतिक दल चंदा देने वालों का खुलासा करने को बाध्य हैं।

 भारत उनमें शामिल नहीं है।

 45 से अधिक देशों में राजनीतिक दलों को गुप्त दान पर रोक है।

, भारत इस सूची में भी शामिल नहीं है।

 देश में राजनीतिक दलों को मिलने वाले चंदे का अधिकांश हिस्सा अस्पष्टï स्रोतों से आता है।

 भ्रष्ट लोग राजनीतिक दलों के कानूनी प्रावधान का दुरुपयोग करके काले धन को सफेद करते हैं।

 निर्वाचन आयोग के मुताबिक 1,900 पंजीकृत दलों में से केवल 400 राजनीतिक दलों ने ही हाल के वर्षों में चुनाव लड़े हैं।

, प्रश्न है कि शेष 1,500 दल करते क्या हैं।

 राजनीतिक दलों के अंकेक्षण का काम भी तीसरे पक्ष के अंकेक्षकों से कराया जाना चाहिए।

 राजनीतिक चंदे के लिए सख्त कानूनों के साथ-साथ जरूरी है कि स्वयं राजनीतिक दल भी अपने खातों को सार्वजनिक करें।

, सौजन्य- पत्रिका।

