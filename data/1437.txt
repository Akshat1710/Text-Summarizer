अंबेडकर की आड़ में अफजल (दैनिक जागरण)।

जेएनयू के कम्युनिस्टों ने अपने पाकिस्तान-प्रेम का पर्दाफाश होते देखकर अचानक अंबेडकर को आतंकवाद और अफजल के आगे खड़ा कर दिया है।

 देशद्रोह को ‘रोहित वेमुला एंगल’ देने का यह मास्टर स्ट्रोक है।

 यह रणनीति सफल हुई, क्योंकि लाखों लोगों को कम्युनिस्टों के बीच अंबेडकर के लिए जागे इस असाधारण आदर के पीछे की रणनीति की जानकारी नहीं है।

 यह ध्यान देने वाली बात है कि हैदराबाद विवि में याकूब मेनन महानायक बनाया गया और जेएनयू में अफजल गुरु।

 हैदराबाद के अंबेडकर एसोसिएशन के पूरे कार्यक्रम में कहीं भी दलित का कोई सवाल नहीं था।

 जेएनयू में नौ फरवरी के कांड में फंसने के बाद 11 फरवरी को कम्युनिस्टों ने अचानक अंबेडकर के नाम पर ही पूरी क्रांति कर दी।

 यह वाकई विचित्र है कि कम्युनिस्टों ने अचानक उन अंबेडकर को अपना सबसे बड़ा नायक बना दिया, जिनका पूरा विचार बुजरुआ-जनतांत्रिक था और शीतयुद्ध के परिप्रेक्ष्य में कम्युनिस्टों के प्रभाव को रोकने के लिए प्रतिबद्ध था।

 ‘थॉट्स ऑन पाकिस्तान’ जैसी किताब के दस पन्नों को पढ़ने के बाद कोई कम्युनिस्ट कभी अंबेडकर का नाम लेने की हिम्मत नहीं कर सकता।

 वामपंथी तो इस मामले में असफल रहे हैं, लेकिन कई एनजीओ काफी समय से इस काम में लगे हैं कि दलितों को हिंदुओं से अलग करके एक अलग ‘नस्ल’ घोषित करा दिया जाए।

 अमेरिका-यूरोप की कई बौद्धिक संस्थाएं इस काम में लगी हैं।

, वामपंथियों ने अंबेडकर की आड़ लेकर अपने को अफजल से थोड़ा अलग अवश्य कर लिया है, लेकिन इस मामले में उनकी प्रतिबद्धता पर ही प्रश्नचिह्न् लग गया है।

 क्या वजह है कि कम्युनिस्ट आंदोलन एक भी शीर्ष दलित, महिला, अल्पसंख्यक या आदिवासी नेता नहीं पैदा कर पाया।

 सबको मालूम है कि सीपीएम में गौरी अम्मा की क्या हालात हुई और अच्युतानंदन को कितनी बार बगावत करके प्रकाश करात को घुटने टेकने के लिए विवश करना पड़ा।

 अभी दो महीने पहले सीताराम येचुरी ने बड़े-बड़े बयान देकर यह सिद्ध करने की कोशिश की कि दलितों को सर्वोच्च स्तर पर राजनीतिक प्रतिनिधित्व देने की अधिक अहमियत नहीं है।

 जब माकपा में महिलाओं को प्रतिनिधित्व देने की आवश्यकता का अनुभव हुआ तो ठीक लालू यादव की शैली में शीर्ष नेता ने अपनी पत्नी को ही स्थापित कर दिया।

, भारतीय कम्युनिस्ट पार्टी के पुराने और नए महासचिव प्रकाश करात और सीताराम येचुरी जेएनयू छात्रसंघ के अध्यक्ष रह चुके हैं।

 कम्युनिस्ट तंत्र के शिखर पर बैठे इन दोनों नेताओं का किसान, दलित, आदिवासी, भूमिहीन मजदूरों और यहां तक कि श्रमिक आंदोलनों से संबंध नहीं रहा है।

 इनके दल ने बंगाल में तीन दशक से अधिक लंबा शासन किया, लेकिन शुरुआती दौर में त्रिभाग आंदोलन के अलावा उनकी कोई उपलब्धि नहीं रही।

 सीपीआई के नेताओं के विलासी जीवन के दृष्टांत छिपे नहीं हैं।

 आपातकाल के बाद सीताराम येचुरी के नेतृत्व में ‘गिल्टी फोर’ आंदोलन में हमारे जैसे सैकड़ों छात्रों ने गिरफ्तारी दी।

 येचुरी जैसे कम्युनिस्ट नेताओं ने मोरारजी की एक चेतावनी से आंदोलन वापस ले लिया।

 इस समय जेएनयू के क्रांतिकारी लोग आपातकाल की याद दिला रहे हैं जबकि सच्चाई यह है कि पूरे आपातकाल में जेएनयू पूरे भारत का अकेला ऐसा कैम्पस था जहां आपातकाल का कोई असर नहीं था।

 उस समय एक कम्युनिस्ट पार्टी और उसका छात्र संगठन इंदिरा भक्ति में लगा था और दूसरी कम्युनिस्ट पार्टी को भी इंदिरा ने पूरे देश में विरोध का स्वांग करने की अनुमति दी थी।

 जेएनयू में पूरे आपातकाल में केवल प्रवीण पुरकायस्थ मामले में पुलिस कार्रवाई हुई थी अन्यथा जेएनयू में छात्रों को कभी आपातकाल का आभास तक नहीं हुआ।

, भारतीय कम्युनिस्टों और जेएनयू के बीच क्रांतिकारिता की एक पाखंडी परंपरा रही है।

 जेएनयू संघर्ष की नहीं सरकारी सुविधावाद की मिसाल है।

 सरकारों के पास देश के सैकड़ों विश्वविद्यालयों में चाक डस्टर और शौचालय की व्यवस्था के लिए पैसे नहीं होते।

 राष्ट्रीय स्तर की कथित प्रतियोगिता में सफल होने वाले छात्रों के भी एक बड़े हिस्से को नेट प्रमाणपत्र देकर खिसका दिया जाता है और कोई छोटी छात्रवृत्ति भी नहीं मिलती।

 दूसरी ओर जेएनयू के कथित क्रांतिकारियों पर सरकार बेहिसाब पैसा बरसाती है।

 इलाहाबाद जैसे शिक्षा केंद्रों में लाखों छात्र गरीबी को ङोलते हुए भी राष्ट्रीय प्रतियोगिताओं का सामना करते हैं।

 दिल्ली केंद्रित मीडिया को इलाहाबाद में एकत्र पूरे प्रदेश के छात्रों की गरीबी, संघर्षशीलता और शैक्षिक उपलब्धियों की कोई जानकारी नहीं है।

 जेएनयू के नकली क्रांतिकारियों का समाजविज्ञान के विभागों पर नियंत्रण रहा है।

 इनका शैक्षिक संसार मार्क्‍स से शुरू होता है और उसी पर समाप्त हो जाता है।

 विश्वविद्यालय का बौद्धिक स्तर सामान्य है, लेकिन कुछ छद्म क्रांतिकारी विभाग अपनी संकीर्ण सोच की वजह से मार्क्‍सवादी मदरसे में बदल गए हैं।

 इसी छोटे से हिस्से ने जेएनयू को जेहादी-नक्सल यूनिवर्सिटी बनाने का बीड़ा उठा रखा है।

 इस हिस्से ने अपने घटिया शैक्षिक स्तर को छिपाने के लिए स्वायत्तता का सहारा लिया है।

 स्वायत्तता का बहाना बनाकर वे सभी मामलों में मनमानी करने की छूट पा जाते हैं।

 जेएनयू के कम्युनिस्ट शिक्षकों ने स्वायत्तता का दूसरा बड़ा दुरुपयोग देशद्रोही गतिविधियों के संरक्षण में किया है।

 अफजल कांड के पीछे कई शिक्षक थे।

 देशविरोधी नारेबाजी के आरोपियों की गिरफ्तारी की सामान्य सी कार्रवाई को उन्होंने फासीवादी बता दिया।

 इस मामले में शिक्षक संघ ने अपने संकीर्ण स्वार्थो के लिए कबीलाई एकजुटता का प्रदर्शन किया है।

, कम्युनिस्ट क्रांतिकारिता की दृष्टि से भारत के अपमान में ही सहिष्णुता का सम्मान है।

 जेएनयू के कम्युनिस्ट खेमे के लिए स्वायत्तता की तरह सहिष्णुता भी सिर्फ एक स्वांग है।

 वे सुब्रमण्यम स्वामी और रामदेव को सहन नहीं कर सकते, लेकिन अफजल जैसा आतंकी उनके लिए आदरणीय बन जाता है।

 40 साल पहले हम लोगों को बस में भरकर दिल्ली स्कूल ऑफ इकोनॉमिक्स ले लाया गया था जहां योजनाबद्ध तरीके से सुब्रमण्यम स्वामी को भाषण से रोकने के लिए उपद्रव कराया गया।

 इसी तरह दो फ्री थिंकर्स पर प्राणघातक हमला कराया गया, जिसके एक शिकार इस समय के वरिष्ठ खेल पत्रकार हैं।

 उस समय भी अल्पसंख्यक कम्युनिस्ट कैडर शान से अपनी धार्मिकता का प्रदर्शन करते थे, लेकिन हिंदू शब्द के लिए आदतन अपमानजनक भाषा का इस्तेमाल न करना फासीवाद माना जाता था।

 उन्होंने डांगे, रामविलास शर्मा और उर्दू पर एक लेख के लिए नामवर सिंह तक को नहीं छोड़ा।

 हमारी एक आदरणीय शिक्षिका ने हमारे टर्म पेपर को इसलिए अस्वीकृत कर दिया, क्यांेकि उसमें भारत को प्राचीन काल से एक राष्ट्र मानने का विचार था।

 वे इस विचार पर उत्तीर्ण होने भर का अंक देने को तैयार नहीं थीं।

,  , सौजन्य:- दैनिक जागरण ,25.02.2016,आशुतोष मिश्र(लखनऊ विश्वविद्यालय में राजनीतिशास्त्र विभाग के अध्यक्ष हैं)।

