गलत निर्णय (बिजनेस स्टैंडर्ड)।

हाल ही में एक गजट अधिसूचना के जरिये यह अनिवार्य कर दिया गया कि कर्मचारी पेंशन योजना (ईपीएस) के सभी सदस्यों को आधार संख्या संबंधी प्रमाण दर्ज कराना होगा या फिर कर्मचारी भविष्य निधि संगठन (ईपीएफओ) द्वारा वर्णित तरीके से आधार अधिसूचना प्रक्रिया से गुजरना होगा।

 यह काम 31 जनवरी तक किया जाना अनिवार्य है तभी उनकी पेंशन जारी रह सकेगी।

 ईपीएस की सदस्यता और केंद्र की सहभागिता बरकरार रखने के लिए भी ऐसा करना आवश्यक है।

 परंतु यह अधिसूचना सर्वोच्च न्यायालय के बार-बार दोहराए गए आदेशों का उल्लंघन प्रतीत होती है।

के एस पुत्तास्वामी एवं अन्य बनाम भारत सरकार एवं अन्य के मामले में 15 अक्टूबर 2015 को जारी अंतिम अंतरिम आदेश में देश की सबसे बड़ी अदालत ने कहा था कि आधार का इस्तेमाल किसी भी तरह स्वैच्छिक के अलावा नहीं किया जाएगा।

 केवल सार्वजनिक वितरण योजना, एलपीजी, मनरेगा, प्रधानमंत्री जन धन योजना, राष्ट्रीय सामाजिक सहायता कार्यक्रम एवं ईपीएफओ के मामले में लाभ अंतरण में ही इसे जरूरी किया जाएगा।

 आदेश में यह स्पष्टï कर दिया गया था कि आधार को अनिवार्य नहीं बनाया जा सकता है और आधार कार्ड न होने से किसी को भी सेवा देने से इनकार नहीं किया जा सकता है।

 इस बीच आधार (वित्तीय एवं अन्य सब्सिडी की लक्षित आपूर्ति, लाभ एवं सेवा) अधिनियम मार्च 2016 में पारित कर दिया गया।

 परंतु अधिनियम के कुछ प्रावधान जो आधार को कुछ विशिष्टï सेवाओं के लिए अनिवार्य बनाते हैं वे सर्वोच्च न्यायालय के अंतरिम आदेश के विरोधाभासी होंगे।

, ईपीएस का संचालन ईपीएफओ करता है।

 पेंशन योजना ईपीएफ का एक छोटा घटक है लेकिन दोनों को अलग नहीं किया जा सकता।

 ईपीएफ के आधार पर की जाने वाली कटौती हर कर्मचारी के वेतन से अनिवार्य तौर पर की जाती है।

 सरकार इस राशि पर एक निश्चित ब्याज देती है।

 नवीनतम अधिसूचना में कहा गया है कि हर वेतनभोगी व्यक्ति के पास आधार संख्या होनी चाहिए।

 परंतु यह सर्वोच्च न्यायालय के आदेश के उल्लंघन का इकलौता मामला नहीं है।

, आधार के इस्तेमाल को अनिवार्य किए जाने के अनगिनत उदाहरण हमारे सामने हैं।

 यहां तक कि आधार तकनीकी तौर पर भी अनिवार्य नहीं है।

 आधार को लागू करने के आग्रह का कई जगह विरोध भी हुआ है।

 कई राज्यों में आधार एलपीजी से जुड़े लाभ लेने के लिए अनिवार्य है और इसे अनिवार्य तौर पर जन धन खातों के साथ जोड़ दिया गया है।

 परीक्षाओं में, छात्रवृत्ति लेने में, चिकित्सा परीक्षण में और यहां तक कि बैंक खाते खोलने तक के लिए आधार संख्या का इस्तेमाल किया गया।

 यहां तक कि प्रस्ताव तो यह भी है कि ऑनलाइन रेल टिकट खरीदने के लिए आधार को अनिवार्य कर दिया जाए।

 कहा जा रहा है कि भारतीय रेल इस बात पर भी विचार कर रहा है कि इस तरह संग्रहित डाटा की बिक्री की जाए।

 इसमें दो राय नहीं है कि आधार की मदद से सरकारी लाभ अंतरण की कमियां दूर करने में मदद मिली है।

 इसके अलावा कई सेवाओं का प्रावधान भी किया गया।

 लेकिन यह भी उतना ही सच है कि आधार को लेकर निजता संबंधी गंभीर चिंताएं हैं।

, साइबर अपराध और पहचान चोरी का जोखिम भी काफी ज्यादा है।

 सर्वोच्च न्यायालय के समक्ष कई अवमानना याचिकाएं लंबित हैं जिनमें अंतरिम आदेशों के उल्लंघन की बात शामिल है।

 परंतु धीमी न्याय प्रक्रिया के चलते ही ये याचिकाएं अब तक अधिसूचित भी नहीं हो सकी हैं।

 सरकार का कहना है कि निजता मूल अधिकार नहीं है और 2008 में आधार का विचार सामने आने के बाद एक के बाद एक सरकारें डाटा संरक्षण या निजता संरक्षण के लिए कोई कानून बनाने में नाकाम रही हैं।

 सर्वोच्च न्यायालय को इस विषय पर अंतिम निर्णय देना है कि निजता मूल अधिकार है या नहीं।

 इस संदर्भ में उसके आदेश का यूं उल्लंघन परेशान करने वाली बात है।

, सौजन्य- बिजनेस स्टैंडर्ड।

