दिल्ली का दम घोंट रहे हैं जाने-अनजाने प्रदूषक (बिजनेस स्टैंडर्ड)।

नीति प्रतिकूल भी हो सकती है।

 इतना हम सब जानते हैं।

 लेकिन चकित करने वाली बात यह है कि नीतियां गलत नतीजे देने वाली, अनुत्पादक और घातक भी हो सकती हैं लेकिन इसके बावजूद न तो उनका खुलासा किया जाता है और न ही उन पर चर्चा की जाती है।

 लेकिन आप पूछेंगे कि मैं किस बात को लेकर हल्ला मचा रही हूं।

 मुझे कुछ महीने पहले की बात करने की इजाजत दीजिए ताकि मैं वायु प्रदूषण की अहम वजहों में से एक की बात कर सकूं।

कुछ माह पहले सौर ऊर्जा क्षेत्र के उद्यमियों की एक बैठक में मैंने उनको यह कहते सुना कि संकेंद्रित सोलर पावर प्लांट (सीएसपी) व्यवहार्य नहीं हैं।

 लेकिन क्यों।

 आखिरकार सौर ऊर्जा की कीमतों में भारी गिरावट आ चुकी है और सरकारी स्वच्छ ऊर्जा को बढ़ावा देने के क्रम में इसके विकास को सब्सिडी देने को लेकर उत्सुक है।

 उन्होंने माना कि सौर ऊर्जा की दरों में नाटकीय गिरावट आई है लेकिन तेल की कीमतों में भी गिरावट आ चुकी है और इन दिनों सस्ते फर्नेस ऑयल (एफओ) का प्रयोग बढ़ रहा है।

 एफओ बैरल उत्पादों में सबसे अंतिम है।

 यह रिफाइनरियों से निकलने वाला सबसे निचले दर्जे का तेल है।

 इसमें सल्फर की मात्रा अधिक होती है इसलिए यह अधिक प्रदूषण भी फैलाता है।

 इस मुद्दे ने मुझे भड़का दिया क्योंकि दिल्ली सबसे भीषण प्रदूषण से जूझ रही थी।

 हमारा दम घुट रहा था और हमें सांस लेने में जबरदस्त परेशानी हो रही थी।

 क्या एफओ इस प्रदूषण की वजह हो सकता है।

, मैंने पूछा कि क्या दिल्ली और उसके आसपास के इलाके में फर्नेस ऑयल का इस्तेमाल किया जा रहा है।

 इसका प्रयोग कौन करता है और क्यों।

 इसका कोई जवाब नहीं मिला।

 लेकिन यह स्पष्ट था कि सन 1996 में दिल्ली प्रदूषण नियंत्रण समिति ने स्वीकार्य ईंधनों की एक सूची तैयार की थी।

 फर्नेस ऑयल इसमें शामिल नहीं था।

 परंतु यह अवश्य कहा गया था कि कम सल्फर वाला ईंधन मान्य होगा।

 कम सल्फर से तात्पर्य था 18,000 पीपीएम सल्फर जबकि आज डीजल में 50 पीपीएम सल्फर होता है।

 हमें पता चला कि राष्ट्रीय राजधानी क्षेत्र में सल्फर की बिक्री हो रही है।

 हमने इससे उपभोक्ताओं और टैंकरो का पता लगाया।

 आंकड़ों से पता चला कि सभी सरकारी और निजी तेल कंपनियां इसकी बिक्री पिछले साल से अधिक कर रही हैं।

, इनके ग्राहकों में बड़ी बहुराष्ट्रीय कंपनियों से लेकर स्वच्छ ऊर्जा की कंपनियों तक सभी शामिल थे।

 वे एफओ का इस्तेमाल बिजली पैदा करने में या भट्ठियों में करते थे क्योंकि यह सस्ता था।

 एफओ की कीमत को जानबूझकर प्राकृतिक गैस से कम रखा जाता है जबकि वह अधिक स्वच्छ है।

 एफओ पर राज्य कर नहीं है जबकि गैस पर जमकर कर लगाया जाता है।

 सबसे बुरी बात यह है कि इस क्षेत्र में बिजली अधिशेष है, कोयला और गैस संयंत्र अपनी क्षमता का बमुश्किल 20 फीसदी इस्तेमाल कर रहे हैं।

 परंतु बिजली की आपूर्ति भरोसेमंद नहीं है क्योंकि वितरण सही नहीं है।

 उसकी कीमत भी एफओ से महंगी है।

 स्वच्छ ऊर्जा है लेकिन इस्तेमाल नहीं हो रही है।

 क्या यह प्रतिकूल नीति नहीं।

, औद्योगिक इलाकों की अपनी यात्रा के बाद हमने पाया कि पेट कोक के रूप में एक चीज अभी भी नदारद थी।

 यह रिफाइनरी का एक सह उत्पाद है जिसका कैलोरिफिक मूल्य ज्यादा है।

 यह कोयले से महंगा लेकिन इस्तेमाल में सस्ता होता है।

 लेकिन इससे खूब प्रदूषण होता है।

 इसका इस्तेमाल कौन कहां करता है इस बारे में कोई जानकारी नहीं है।

 प्रदूषण के चलते चीन ने इसके घरेलू इस्तेमाल पर रोक लगा दी है इसके चलते कीमतों में गिरावट आई है।

 आयात के आंकड़े बताते हैं कि इस वर्ष भारत ने पांच माह में 70 लाख टन आयात किया है जबकि वर्ष 2015-16 में एक करोड़ टन पेट कोक आयात किया गया था।

, हमने एफओ और पेट कोक के नमूने जांच के लिए भेजे।

 इसके नतीजे चौंकाने वाले थे।

 एफओ में सल्फर की मात्रा 15,000 से 20,000 पीपीएम थी।

 जबकि पेट कोक में इसका स्तर 69,000 पीपीएम से 74,000 पीपीएम के बीच थी।

 कहां 50 पीपीएम सल्फर वाला डीजल और कहां एफओ और पेट कोक।

 बदरपुर के बिजली संयंत्र में जलने वाला कोयला 1000 पीपीएम सल्फर निकालता है।

, तथ्य यह है सल्फर के उत्सर्जन पर कोई नियंत्रण नहीं है।

 यह गैस है लेकिन हवा से मिलकर कणों में बदल जाती है।

 आईआईटी कानपुर का अध्ययन बताता है कि दिल्ली में सर्दियों में होने वाले प्रदूषण का 20-20 फीसदी हिस्सा सल्फर और नाइट्रोजन ऑक्साइड से बना था।

 अब हमारा प्रयास है कि इस्तेमाल लायक ईंधन को नए सिरे से अधिसूचित किया जाए।

 इसमें एफओ और पेट कोक शामिल होंगे।

 पेट कोक के आयात पर नियंत्रण का प्रयास भी किया जाएगा।

 इसके साथ ही स्वच्छ ऊर्जा के इस्तेमाल की बात आती है।

, परंतु सबसे अहम सबक यह है दिल्ली और उसके आसपास के इलाकों के अमीर और गरीब सब एक ही छत के नीचे रहते हैं।

 सन 1990 के मध्य में दिल्ली ने प्रदूषणकारी ईंधनों, उद्योगों आदि पर रोक लगा दी थी।

 दिल्ली के आसपास के इलाकों को अवैध बता दिया गया और वहां प्रदूषण जारी रहा।

 दूसरा सबक है नीतियों ने भूमिगत विकास पर ध्यान ही नहीं दिया।

 एक सवाल अभी बाकी है।

 कई ऐसे ईंधन हैं जो अभी तक प्रयोग में लाए जा रहे हैं।

 प्रदूषण के लिए ऐसी ही बातें उत्तरदायी हैं।

, – सुनीता नारायण।

सौजन्य- बिजनेस स्टैंडर्ड।

