गलत नीति (बिजनेस स्टैंडर्ड)।

संयुक्त प्रगतिशील गठबंधन (संप्रग) सरकार के कार्यकाल के मानक से अलग हटते हुए केंद्र सरकार ने हाल के महीनों में व्यापार वार्ताओं में कृषि और व्यापार सुविधाओं जैसे मुद्दों पर दोबारा चर्चा चाही है।

 ये वे मसले हैं जो विश्व व्यापार संगठन के दायरे में कमोबेश निपटाये जा चुके थे।

 यह पुनर्विचार प्रत्यक्षत: व्यापार सुविधाओं को सार्वजनिक भंडारण मानकों को अंतिम रूप देने से जोडऩे के क्रम में किया जा रहा है।

 इसका संबंध खाद्य सुरक्षा सुनिश्चित करने से है।

 ऐसे में कृषि क्षेत्र में उदार कारोबार के समझौते और एक नई व्यापार सुविधा व्यवस्था को अपनाने की संभावना और भी दूर की कौड़ी हो गई है।

 कहा जाए तो यह पुनर्विचार इसलिए शुरू हुआ है क्योंकि विकसित देशों ने जोर दिया कि बिना सार्वजनिक भंडारण मानक को तय किए ही व्यापार सुविधा समझौते को संपन्न किया जाए।

 जबकि भारत इसमें गहरी रुचि रखता है।

 इस पर दुनिया भर में कारोबारी संरक्षण की ओर हुए झुकाव ने भी असर डाला है।

 लेकिन दीर्घावधि की चिंता यह है कि एक ओर जहां अधिकांश कारोबारी देशों ने विश्व व्यापार संगठन की चर्चा में व्याप्त गतिरोध को देखते हुए द्विपक्षीय या बहुपक्षीय व्यापार समझौते के जरिये अपनी प्रतिक्रिया दी है, वहीं भारत इस दिशा में काफी धीमी गति से आगे बढ़ा है।

 इसलिए अब खतरा यह है कि भारत कहीं विश्व व्यापार परिदृश्य में अलग-थलग न पड़ जाए।

ऐसे खतरे उचित प्रतीत होते हैं क्योंकि भारत व्यापक क्षेत्रीय आर्थिक साझेदारी (आरसीईपी) समझौते को लेकर चल रही चर्चा में भी अस्थिर नजर आ रहा है।

 ऐसे विश्व में जहां विश्व व्यापार संगठन की कारोबारी वार्ता में गतिरोध है वहां आरसीईपी का भारत जैसे देश के लिए बहुत अधिक महत्त्व है।

 खासतौर पर यह देखते हुए कि वह दक्षिण पूर्वी एशियाई देशों (आसियान) के 10 देशों और छह अन्य देशों (जिनके साथ उसका मुक्त व्यापार समझौता है) के समझौते में थोड़ी सी जगह चाहता है।

 भारत इसमें चीन, जापान, दक्षिण कोरिया, ऑस्टे्रलिया और न्यूजीलैंड के अलावा शामिल है।

 गत अगस्त में लाओस में आयोजित आरसीईपी वार्ता में भारत के रुख का काफी समर्थन हुआ था और उसे साहसी कदम बताया गया था।

 भारत ने वहां तीन स्तरीय दर के बजाय एकल दर वाले टैरिफ ढांचे की मांग की थी।

 लेकिन अचानक भारत ने यह सुझाव दे डाला कि आरसीईपी के ढांचे के तहत ही वह चीन के लिए अलग ढांचे की पेशकश करता है।

 इससे बातचीत में तेजी आने के बजाय कई तरह की समस्याएं सर उठाकर खड़ी हो गईं।

, सबसे अहम बात यह है कि चीन जैसे देश को अलग-थलग करने का यह कदम अनुत्पादक साबित हो सकता है क्योंकि वह इस कारोबारी समूह का अहम सदस्य है।

 इससे यह भी पता चलता है कि नीतिगत स्तर पर सुसंगतता नहीं है क्योंकि आरसीईपी के एक सदस्य देश के लिए अलग नीति का कानूनी तौर पर भी बचाव नहीं किया जा सकता।

 सबसे बुरी बात यह है कि यह बात लंबी अवधि में भारत के कारोबारी हितों के भी अनुरूप नहीं होगी।

 इस बात का स्पष्टï जोखिम है कि इस प्रस्ताव के साथ शायद अन्य कारोबारी साझेदार भी भारत को गंभीरता से नहीं लें।

 यह दलील अपरिपक्व सोच को ही दिखाती है कि अलहदा टैरिफ इसलिए तय किया गया है ताकि चीन पर दबाव बनाया जा सके।

 भारत को आरसीईपी का सदस्य बनने की हर संभावना को पूरी गहराई से टटोलना चाहिए और अपने लिए बेहतरीन शर्तें निर्धारित कराने का प्रयास करना चाहिए।

 लेकिन चीन के सस्ते उत्पादों से अपने बाजार को बचाने के लिए अलहदा टैरिफ की कामना करना हकीकत के करीब नहीं है।

सौजन्य – बिजनेस स्टैंडर्ड।

