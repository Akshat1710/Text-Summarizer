दोस्ती वक्त की जरूरत  (राष्ट्रीय  सहारा  )।

फ्रांस की गिनती आज भले ही विश्व की बड़ी शक्तियों में नहीं होती हो या महाशक्ति की तुलना में उसे सामरिक दृष्टि से महत्त्वपूर्ण न समझा जाता हो; उसका अंतरराष्ट्रीय प्रभाव कम नहीं।

 फ्रांसीसी क्रांति की विरासत और नैपोलियन के साम्राज्य के युग में उसका प्रभुत्व बर्तानवी उपनिवेशवाद को अफ्रीका तथा एशिया में निरंतर टक्कर देता रहा।

 समता, बंधुत्व और स्वतंत्रता के आदर्श विश्व भर में अन्याय के विरु द्ध संघर्षरत लोगों को प्रेरित-प्रोत्साहित करते रहे हैं।

 जनरल द गौल को इस गौरवपूर्ण परंपरा का अहसास सदा बना रहता था।

 शीत युद्ध के दौर में बरसों तक अमेरिकी छतछ्राया में रहने के बावजूद फ्रांस अमेरिकी आधिपत्य का मुखर आलोचक रहा था।

 जनवादी चीन के साथ राजनयिक संबंधों का सुधार उसने अमेरिका से कहीं पहले कर लिया था।

 यूरोपीय समुदाय के उदय के बाद इस संस्था की बढ़ी भूमिका ने फ्रांस के राजनय को पृष्ठभूमि में धकेल दिया पर यहां भी जर्मनी के साथ फ्रांस की सहमति से लिए फैसले इस संगठन की गतिविधियां संचालित करते रहे हैं।

 हाल के दशकों में फ्रांस की राजनीति में दक्षिणपंथी और वामपंथी राजनैतिक दलों के बीच जबर्दस्त रस्साकशी चलती रही है।

 अक्सर साझा सरकारें बनी हैं, जो संसद में संतुलन बनाए रखने का प्रयास करती हैं, पर अर्थव्यवस्था में गिरावट तथा गतिरोध के कारण बेरोजगारी बड़ी है, और इसके साथ ही सामाजिक तनाव भी।

 असंतोष का विस्फोट रेल तथा यातायात कर्मचारियों की लंबी हड़तालों में होता रहा है।

 सीरिया से आने वाले शरणार्थियों को ले कर भी जनमत दोफाड़ है।

, धर्मनिरपेक्ष फ्रांस किसी भी अल्पसंख्यक समूह को रियायत नहीं देता है, और इस कारण एक बहस वहां की राजनीति को उद्वेलित कर रही है।

 जिस समय ओलांदे भारत का दौरा कर रहे थे, उनकी अेत न्याय मंत्री ने मंत्रिमंडल से इस्तीफा दे दिया क्योंकि पेरिस में आतंकी हमले के बाद दोहरी नागरिकता वाले फ्रांसीसियों के प्रति सख्त कानून पारित किया जा रहा है।

 ओलांदे की भारत यात्रा का विश्लेषण करते वक्त इस पृष्ठभूमि को ध्यान में रखना बेहद जरूरी है।

 भारत और फ्रांस के बीच तनाव कभी-कभार अपवादस्वरूप ही राजनयिक असमंजस पैदा करने वाला सिद्ध हुआ है।

 मसलन, 1956 में सुएज संकट के वक्त 18वीं सदी में फ्रांस ने औपनिवेशिक साम्राज्यवादी महत्त्वाकांक्षा के साथ ही भारत में कदम रखा था पर 19वीं सदी के आरंभ में ही यह तय हो चुका था कि वह इस उपमहाद्वीप में अंग्रेजी ताकत और कूटनीति का मुकाबला नहीं कर सकता।

 पुडुचेरी जैसे छोटे भूभागों को छोड़ उन्होंने कभी यहां ‘‘राज’ नहीं किया।

 फ्रांस की पहचान भारत के मित्र के रूप में काफी पुरानी और पक्की है।

 1950 वाले दशक में फ्रांसीसी आर्किटेक्ट ले कार्बूजिए ने चंडीगढ़ के निर्माण की रूपरेखा तैयार की थी, जिसे आजाद भारत का पहला सुनियोजित नगर समझा जाता है।

, मोदी के भारतीय प्रधानमंत्री के रूप में सत्ता ग्रहण करने के बाद वाले दौर में निश्चय ही उभयपक्षीय सद्भाव में बढ़त हुई और मोदी के पहले राजकीय दौरे के बाद से ही परमाणविक ईधन की सप्लाई के बारे में फ्रांस का सकारात्मक रुख दिखलाई दिया।

 फिलहाल, भारत और फ्रांस के बीच व्यापार का पैमाना बहुत छोटा है, पर इसमें विस्तार की संभावनाएं प्रचुर हैं।

 भारत और फ्रांस के बीच कुल व्यापार अभी तक बहुत सीमित है मात्र 12 बिलियन यूरो का।

 वहां से यहां होने वाला पूंजी निवेश भारत में होने वाले कुल पूंजी निवेश का मात्र 2 फीसद है।

 हालांकि यूरोपीय समुदाय के साथ भारत का अंतरराष्ट्रीय व्यापार हमारे कुल अंतरराष्ट्रीय व्यापार का तकरीबन एक चौथाई हिस्सा है।

 इसके अलग, फ्रांस के साथ उभयपक्षीय व्यापार के क्षेत्र में विस्तार की अपार संभावनाएं हैं।

 पिछले साल जब नरेन्द्र मोदी ने फ्रांस की यात्रा की थी, तब रफेल लड़ाकू विमानों का एक महत्त्वपूर्ण सौदा हुआ था।

 लड़ाकू विमानों के अलावा अलाउत नामक फ्रांसीसी हेलिकॉप्टर काफी समय से भारत के लिए उपयोगी सिद्ध होते रहे हैं।

 हिंदुस्तान एयरोनॉटिक्स कारखाने में इनके भारतीय अवतार चेतक का निर्माण अरसे से हो रहा है।

 उल्लेखनीय है कि नागरिक उड्डयन के क्षेत्र में भी फ्रांसीसी हवाई जहाज एयरबस सरकारी एवं निजी कंपनियों में काफी लोकप्रिय हैं।

, अमेरिकी बोइंग कंपनी को उसने इस बाजार में जबर्दस्त टक्कर दी है।

 पर इस बात को नकारा नहीं जा सकता कि दूरसंचार में एल्काटेल, या प्राण रक्षक औषधियों के उत्पादन के लिए प्रसिद्ध रोश जैसी कंपनियां भारत में अपने को स्थापित करने में ज्यादा कामयाब नहीं हो सकी हैं।

 फ्रांस दुनिया का एकमात्र देश है, जो अपनी ऊर्जा जरूरतों की आपूत्तर्ि प्रमुखत: परमाणविक माध्यम से करता है।

 कार्बन प्रसरण का बढ़ता संकट हो या मध्यपूर्व की अस्थिरता के मद्देनजर ऊर्जा सुरक्षा की संवेदनशीलता; फ्रांस के साथ सहकार की संभावना है।

 अमेरिका लंबे समय से (पोखरण परीक्षणों के बाद से) भारत के खिलाफ निषेधों के जरिए फ्रांस तथा अन्य देशों पर दबाव डालता रहा है कि वह भारत के साथ सहयोग न करे।

 आज यह स्थिति बदल चुकी है और फ्रांस को इस बात का अहसास है कि भारत के पास दूसरे विकल्प भी हैं।

 आज यूरोपीय समुदाय के अंतर्विरोध-राजनैतिक, सामाजिक और आर्थिक-सन्निपात ज्वर के रूप में प्रकट हो रहे हैं।

 जर्मनी हो या फ्रांस इनके लिए अपनी राष्ट्रीय अर्थव्यवस्था को निरापद स्वस्थ रखना प्राथमिकता बन गया है।

 भारतीय बाजार और भारत की तकनीकी क्षमता फ्रांस के लिए कम आकर्षक नहीं।

 इसीलिए तकनीकी सहकार और व्यापार का दायरा निरंतर बढ़ रहा है।

, भारतीय मोटर वाहन निर्माता महिंद्रा कंपनी ने फ्रांस की रेनौल कंपनी के साथ समझौता कर उसी नाम से इन टिकाऊ गाड़ियों का भारत में निर्माण हाल के वर्षो में आरंभ किया है।

 2014-15 तक 18 भारतीय उपग्रह फ्रांसीसी एयरो स्पेसियाल द्वारा अंतरिक्ष में भेजे गए।

 पिछले वर्ष में इसरो ने अपने पीएसएलवी रॉकेटों में दो फ्रांसीसी संचार उपग्रह अंतरिक्ष में भेजे।

 तीव्रगामी बुलेट ट्रेन के संदर्भ में भी फ्रांस जापान के साथ स्पर्धा में है।

 पेरिस में हुए कट्टरपंथी इस्लामी दहशतगदरे के खूनी हमलों के बाद अंतरराष्ट्रीय आतंकवाद के खिलाफ जंग में हम दो देशों के राष्ट्रीय हितों का संयोग अनायास रेखांकित हो चुका है।

 यह सुझाना तर्कसंगत है कि आने वाले दिनों में मौसम बदलाव से ले कर आतंकवाद के विरु द्ध संघर्ष तक के सभी क्षेत्रों में भारत और फ्रांस की सामरिक साझेदारी और घनिष्ठ होगी।

 इसके साथ-साथ भारत में फ्रांसीसी पूंजी निवेश तथा तकनीकी सहकार भी निश्चित ही बढ़ेगा।

,  , सौजन्य :-राष्ट्रीय  सहारा   ,29.01.2016,पुष्पेश पंत।

