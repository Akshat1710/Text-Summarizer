लोकतंत्र के फायदे (बिजनेस स्टैंडर्ड)।

वर्ष 2016 के ‘लोकतंत्र सूचकांक’ में भारत वर्ष 2015 के 35वें स्थान से उछलकर 32वें स्थान पर आ गया है।

 यह सूचकांक द इकनॉमिस्ट समाचार पत्र की इकनॉमिक इंटेलिजेंस यूनिट (ईआईयू) तैयार करती है।

 सच तो यह है कि इस दौरान दुनिया के सबसे अधिक आबादी वाले लोकतंत्र ने दुनिया के सबसे ताकतवर लोकतांत्रिक देश यानी अमेरिका को सभी मानकों पर पीछे छोड़ दिया है।

 लेकिन इनमें से एक बढ़त खासी उत्साह बढ़ाने वाली है।

 अगर ब्रिक्स देशों से तुलना की जाए तो भारत का प्रदर्शन निखरकर सामने आता है।

 ब्राजील जो कि काफी कुछ भारत जैसा देश है वह 51वें स्थान के साथ ईआईयू की सूची में ‘खामी वाले लोकतंत्र’ की श्रेणी में आता है।

 वह केवल निवार्चन प्रक्रिया और बहुलता के मामले में ही भारत के समान है।

 रूस को इस सूची में 134वां और चीन को 136वां स्थान मिला।

 इन दोनों देशों को अधिनायकवादी देशों की सूची में शामिल किया गया है।

 कुलमिलाकर भारत उन चुनिंदा देशों में शामिल है जिनको इस सूची में स्थान मिला।

 केवल 19 देशों को ही पूर्ण लोकतंत्र माना गया।

 देश को गणतंत्र बने 68 साल और आजाद हुए 70वां साल चल रहा है।

 ऐसे में इन बातों का जश्न मनाया जाना चाहिए क्योंकि तमाम आर्थिक और सांस्कृतिक जटिलताओं के दरमियान और अधिनायकवादी औपनिवेशिक शासन के जबरदस्त ऐतिहासिक बोझ के साथ देश ने राजनीतिक लोकतंत्र बनने का यह सफर तय किया है।

परंतु इस निष्कर्ष पर सावधानीपूर्वक विचार करने की आवश्यकता है कि देश प्रधानमंत्री नरेंद्र मोदी के नेतृत्व में एक बेहतर लोकतंत्र बन रहा है।

 अगर आंकड़ों को देखा जाए तो वर्ष 2013 में भारत 33वें स्थान पर था और वर्ष 2014 में जब मोदी के नेतृत्व में भाजपा ने तीन दशक के सबसे विशाल बहुमत के साथ सत्ता संभाली तब यह 27वें स्थान पर था।

 अधिक विशिष्टï विश्लेषण बताता है कि निर्वाचन प्रक्रिया के क्षेत्र में देश को 9.58 अंक और राजनीतिक प्रतिभागिता के मामले में 7.22 अंक हासिल हैं।

 इस मामले में बीते तीन साल में देश का प्रदर्शन स्थिर रहा है।

, असली प्रगति सरकार के कामकाज के मामले में हुई है।

 इस श्रेणी में वर्ष 2014 में जहां 7.14 ऋणात्मक अंक मिले थे वहीं वर्ष 2016 में यह बढ़कर 7.50 हो गया।

 यह बताता है कि सरकार कितनी मजबूत है।

 तमाम संसदीय सत्रों के बाधित होने के दौर में इस आंकड़े को कतई खराब नहीं कहा जा सकता है।

 इस बात के प्रचुर प्रमाण हैं कि कारोबारी जगत और अन्य क्षेत्रों में समस्या निवारण की गति तेज हुई है।

 हालांकि यह सुनिश्चित नहीं है कि हालिया नोटबंदी की कार्रवाई अगले वर्ष की रैंकिंग को किस प्रकार प्रभावित करेगी।

, वर्ष 2014 से गिरावट इसलिए आई है क्योंकि हम लोकतांत्रिक राजनीतिक संस्कृति के मामले में 6.25 अंक से गिरकर 5.63 अंकों पर और नागरिक आजादी के मामले में 9.41 अंक से फिसलकर 9.12 अंक पर आ गए हैं।

 राजनीतिक संस्कृति के मामले में अकेले अमेरिका ही भारत से आगे नहीं है।

 बल्कि हम चीन जैसे अधिकनायकवादी देश और कुछ अफ्रीकी देशों से भी पीछे हैं।

 इस बात से इनकार नहीं किया जा सकता कि अल्पसंख्यकों और निचली जाति के लोगों पर हमलों और ऐसे मामलों में सरकार की ढीली प्रतिक्रिया ने अंकों को प्रभावित किया है।

 चीन जिस तरह अपने अधिनायकवादी आर्थिक मॉडल को चीन के गुणों वाले पूंजीवाद के रूप में उचित ठहराता है, वैसे ही भारत के लोग भी इस मॉडल को भारतीय गुणों वाला लोकतंत्र कह सकते हैं।

 ऐसा करना गलत होगा।

 सूचकांक बताता है कि दुनिया के पूर्ण लोकतांत्रिक देश न केवल सबसे समृद्घ हैं बल्कि वे राजनीतिक संस्कृति और नागरिक आजादी के मामले में भी अव्वल हैं।

, सौजन्य- बिजनेस स्टैंडर्ड।

