लकीर पीटने की हमारी पुरानी आदत।

 (एन.के.सिंह ) (पत्रिका)।

लखनऊ एनकाउंटर : हाल ही उ.प्र.एटीएस व कथित तौर पर इस्लामिक स्टेट से संबंधित आतंकियों के बीच मुठभेड़ हुई।

 अमरीकी खुफिया एजेंसी सीआईए ने 2015 में ही भारत में आईएस की गतिविधियों को लेकर आगाह किया था।

 सभी राज्यों के पुलिस महानिदेशकों के बीच इस पर चर्चा भी हुई, फिर भी हम आंखें मूंदे रहे।

, जुलाई 2015 में अमरीकी खुफिया एजेंसी सीआईए के हाथ पाकिस्तान के ‘फाटा’ क्षेत्र में तैयार उर्दू में लिखा 32 पेज का एक दस्तावेज लगा।

 इसमें इस्लामिक स्टेट ऑफ इराक एंड सीरिया (आईएसआईएस) के शीर्ष पधादिकारियों ने भारत पर हमले की तैयारी का जिक्र किया था और इसका उद्देश्य अमरीका को इस युद्ध में भारत की मदद के लिए मजबूर करना और इसी युद्ध से विश्व में इस्लामी खलीफा शासन का आगाज करना था।

, फाटा क्षेत्र खतरनाक तहरीक ए तालिबान का गढ़ है।

 यह वह दौर था जिसमें आईएसआईएस तालिबान से मिलकर भारत, पाकिस्तान, बांग्लादेश सहित पांच देशों पर कब्जा कर ‘खुरासान प्रांत’ (आईएसआईएस—केपी) की नींव रखना चाहता था।

 एक जमाने में आमू नदी के दक्षिण और हिन्दुकुश के उत्तर में स्थित विस्तृत क्षेत्र का नाम खुरासान होता था।

 सीआईए ने अंग्रेजी में अनुवाद कर इसकी सत्यता की पुष्टि ही नहीं की बल्कि इस दस्तावेज को भारत सरकार को भी भेजा।

, इस दस्तावेज में इन्टरनेट के जरिये पश्चिम बंगाल और केरल के युवाओं को इस आतंकी संगठन में शामिल करने की योजना बताई गयी थी।

 अगले हफ्ते दिल्ली में देश भर के राज्यों के पुलिस महानिदेशकों की बैठक हुई जिसमें गृहमंत्रालय ने इसकी चर्चा की और राज्यों, खासकर पश्चिम बंगाल और केरल को सतर्क रहने के लिए कहा।

 दो महीने बाद जब मुख्यमंत्री ममता बनर्जी से इस मामले में प्रगति के बारे में पूछा गया तो उनका टके सा जवाब था, ‘हमारे पास इस तरह के सर्विलांस के लिए पैसा नहीं है।

, दरअसल इस मामले में जितनी चुस्त केरल और तेलंगाना की खुफिया एजेंसी रहीं उतनी अन्य राज्यों की नहीं।

 लखनऊ मोड्यूल के बारे में पहले केरल की एजेंसी ने तेलंगाना को बताया लेकिन स्थिति साफ नहीं हो पाई।

 जब तेलंगाना के खुफिया पुलिस ने कुछ संदिग्धों से पूछताछ की तो इस मोड्यूल के बारे में ही नहीं, उनके अन्य साथियों के बारे में सूचना मिली जिसे मध्य प्रदेश सरकार से साझा किया गया।

, मध्य प्रदेश ने जिन तीन लोगों को ट्रेन ब्लास्ट के आरोप में गिरफ्तार किया उनके बयान के बाद एक आतंकी के कानपुर में होने की सूचना उत्तर प्रदेश पुलिस को दी और घर का पता भी।

 उत्तर प्रदेश पुलिस तब हरकत में आई और इससे पूछताछ पर लखनऊ ठिकाने में छिपे सैफुल्लाह के बारे में पता चला।

, हालांकि अभी तक अलीगढ और इटावा के आतंकियों पर हाथ नहीं डाला जा सका है।

 अमरीका द्वारा लगभग डेढ़ साल पहले दिये इनपुट के बावजूद लखनऊ में हुए इस ताजा एनकाउंटर के बाद तेलंगाना, मध्य प्रदेश और उत्तर प्रदेश की पुलिस ही नहीं एक मुख्यमंत्री भी कह रहे हैं, ‘सबसे पहले खबर हमने दी कि यह आईएसआईएस द्वारा किया गया ऑपरेशन था या जहां आतंकी सैफुल्लाह को मारा गया वह आईएस-केपी का उत्तर भारत का मुख्यालय था।

, इस प्रश्न का कोई जवाब नहीं दे रहा है कि जब 18 महीने पहले से यह पता था तो फिर मुख्यालय बना कैसे।

 राज्यों ने क्या कदम उठाए थे ताकि युवा गुमराह होकर इस संगठन के चंगुल में न फंसे और इलेक्ट्रॉनिक सर्विलांस के क्या उपाय किये गए।

 केवल केंद्र सरकार की एजेंसियों के भरोसे इतने बड़े देश का सर्विलांस संभव नहीं और इनपुट का जरिया राज्य की पुलिस और उनके मुखबिर ही हो सकते थे।

 लेकिन, क्या किसी राज्य ने इस चेतावनी पर ध्यान दिया।

 हां, इस मामले में भी तेलंगाना की खुफिया एजेंसी ने ही बाजी मारी।

, यह उसका कमाल था कि उसने उत्तर प्रदेश और मध्य प्रदेश को नाम देकर आगाह किया और अन्य इनपुट दिए।

 फिर भी ये आतंकी उज्जैन ट्रेन विस्फोट करने में सफल रहे।

 भारतीय आतंकियों से आईएस का सम्बन्ध दो तरह का होता है।

 पहला गुमराह युवाओं को धर्म के नाम पर उद्वेलित करना और छोटे-मोटे बम बनाने के तरीके बता कर उन्हें समर्थ करना।

 और दूसरा, खुद ही हमले की योजना बनाकर उनसे क्रियान्वयन कराना।

, आईएस ने भारत में पहले किस्म की योजना अपनाई और स्वयं इन देशज आतंकियों से अपने हैंडलर के माध्यम से ही मिलते हैं।

 संपर्क का जरिया मात्र इन्टरनेट होता है।

 हैदराबाद काण्ड के बाद पकड़े गए आठ में से तीन आतंकियों ने ये बातें बताई।

 देश के लिए सबसे बड़ा खतरा उत्तर प्रदेश में इसके विस्तार को लेकर है।

 लगभग चार करोड़ मुसलमानों वाले इस राज्य में कई ऐसी जगहें हैं, जहां अल्पसंख्यक वर्ग घेटोआइज्ड (छोटे से स्थान पर घनी आबादी में रहना जहां गलियां ही गलियां हों) में रहता है।

 बेरोजगारी से और आधुनिक शिक्षा के अभाव में धार्मिक आधार पर बरगलाना आसान हो जाता है।

, इधर, जाकिर नायक जैसे प्रचारक उन्हें यह बता रहे हैं कि अल्लाह के काम के लिए कुर्बान होने पर जन्नत में 72 खूबसूरत हूरें उनकी ‘हर किस्म की सेवा’ के लिए तैयार खड़ी हैं।

 हालांकि कुरआन ए पाक में इसका कहीं भी जिक्र नहीं है।

 आज उत्तर प्रदेश, बिहार, मध्य प्रदेश और उत्तर भारत के कई राज्यों मे पुराने पुलिसिया सांचे से निकल कर एक आधुनिक और प्रोफेशनल संगठन के रूप में काम करने की जरूरत है ताकि सरकार किसी भी राजनीतिक दल की हो आतंकी को आतंकी ही समझा जाये।

&;।

सौजन्य- पत्रिका।

