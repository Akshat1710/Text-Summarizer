जम्मू कश्मीर में कब बनेगी नई सरकार जवाब का है इंतजार  (बिजनेस स्टेंडर्ड  )।

इसमें लेशमात्र भी संदेह नहीं कि वही मुख्यमंत्री बनेंगी, फिर भारतीय जनता पार्टी (भाजपा) के साथ गठजोड़ कर सरकार गठित करने में इतनी देरी क्यों हो रही है।

 पीपल्स डेमोक्रेटिक पार्टी (पीडीपी) की राजनीतिक उत्तराधिकारी किसी तरह की जल्दबाजी में नहीं हैं।

 वह शासन की कमान संभालने से पहले राज्य में माकूल माहौल और सभी का समर्थन सुनिश्चित करना चाहती हैं।

 जम्मू कश्मीर की शीतकालीन राजधानी जम्मू को घने कोहरे ने अपने आगोश में ले रखा है।

 मौसम विभाग का अनुमान है कि अगले तीन-चार दिनों तक हालात कमोबेश ऐसे ही बने रहेंगे।

 यह कोहरा केवल जम्मू जाने वाली उड़ानों में तीन चार घंटों की देरी ही नहीं बल्कि राज्य में राजनीतिक हालात को बयां करने वाला रूपक भी है।

जहां पीडीपी के भाजपा के साथ गठजोड़ को लेकर मरहूम मुफ्ती मोहम्मद सईद की राजनीतिक वारिस महबूबा मुफ्ती द्वारा कुछ हिचक दिखाने के बीच राज्य के पूर्व मुख्यमंत्री उमर अब्दुल्ला अपनी फेसबुक वॉल पर लिखते हैं, ‘सरकार गठन में कुछ ज्यादा ही देरी हो रही है।

’ इन दोनों पार्टियों ने वर्ष 2014 के विधानसभा चुनावों के तुरंत बाद राज्य में मिलकर सरकार बनाई थी।

, पीडीपी की बैठक हुए भी हफ्ते भर का समय गुजर चुका है, जिसमें भाजपा के साथ सरकार गठन के फायदों और नुकसान पर चर्चा हुई थी।

 अब्दुल्ला ने सवाल उठाए हैं, ‘पीडीपी की रविवार को हुई बैठक के बाद जब मीडिया के लिए यह बयान जारी किया गया कि भाजपा के साथ उसका गठजोड़ कायम है और पीडीपी ने अपनी ओर से कोई शर्त नहीं रखी है और इस दिशा में कोई बातचीत नहीं चल रही है और पीडीपी-भाजपा सरकार के बीच नया गठजोड़ पहले से तय है, फिर यह देरी क्यों हो रही है।

’ इस देरी के लिए राजनीति के साथ-साथ आर्थिक पहलू भी जिम्मेदार हैं।

, किसी भी तरह के रिश्तों में पैसा असंगति पैदा करने की सामान्य वजह होती है।

 जम्मू कश्मीर का कहना है कि वर्ष 2014 की विनाशकारी बाढ़ से प्रभावित लोगों के राहत एवं पुनर्वास के लिए अभी केंद्र से पूरी मदद मिलना बाकी है।

 प्रधानमंत्री नरेंद्र मोदी ने नवंबर 2015 में 2,000 करोड़ रुपये आवंटित किए थे।

 इसमें 1,200 करोड़ रुपये क्षतिग्रस्त मकानों के पुनर्निर्माण के लिए थे और 800 करोड़ रुपये उन व्यापारियों के लिए, जिन्हें इस आपदा से नुकसान उठाना पड़ा था।

 राज्य सरकार को न तो यह रकम पर्याप्त लगी और जिस रफ्तार से रकम आवंटित की जा रही थी, उसे लेकर भी उसे संतुष्टिï नहीं मिली।

 हालांकि वित्त मंत्री अरुण जेटली ने राज्य का दौरा नहीं किया और केंद्रीय वित्त सचिव रतन वाटल को वहां भेजा गया और राज्य को जो भी मिला, उसके लिए पीडीपी की कोशिशों को ही श्रेय दिया जा रहा है।

 नितिन गडकरी और नजमा हेपतुल्ला जैसे केंद्रीय मंत्रियों ने भी महबूबा मुफ्ती से मुलाकात के लिए राज्य का सीधा रास्ता पकड़ा।

 सरकार गठन में देरी को लेकर अब्दुल्ला के सवाल उठाए जाने के बावजूद उससे महबूबा मुफ्ती की छवि को कोई नुकसान नहीं हो रहा है, उन्हें मालूम है कि मुख्यमंत्री का पद कहीं भागा नहीं जा रहा है।

, जो लोग राज्य की राजनीति से वाकिफ हैं, उनकी समझ के लिहाज से देरी की वजह स्वाभाविक है।

 अपने समूचे राजनीतिक सफर में महबूबा मुफ्ती सभी को साथ लेकर चलने के लिए जानी जाती हैं, जिनमें संविधान पर सवाल उठाने वाले लोग भी शामिल हैं।

 अगर वह पीडीपी को जिताने में कामयाब रही हैं तो इसलिए क्योंकि ऐेसे समूहों के बीच उनका व्यापक जनाधार है।

 राज्य के बाहर भारतीय अगर यह मानते हैं कि यह पूरी तरह भारत में है तो वे खुद को बहकावे में रखेंगे।

 इस अलगाववाद ने उस किस्म की राजनीति को बढ़ावा दिया जिसका अस्तित्व इस आधार पर भी टिका है कि यह अलगावादियों के बीच पहुंचती है और खुद को भारत एवं अलगाववादियों के बीच कड़ी के तौर पर पेश करती है।

, महबूबा मुफ्ती इसी समूह को यह भरोसा दिलाने में जुटी हैं कि भाजपा के साथ गठजोड़ का अर्थ यह नहीं है कि वह राज्य के हितों को ताक पर रख रही हैं, इसके उलट यह दांव उन्हें और मजबूती देगा।

 भाजपा के लिए यह स्पष्टï है कि अचानक उठाया गया कोई भी कदम पीडीपी के साथ उसके नाजुक रिश्ते को तोड़ सकता है, जिससे मध्यावधि चुनाव होंगे और उनसे किसी का हित नहीं सधेगा।

, राज्य के एक अफसरशाह कहते हैं, ‘न तो भाजपा और न ही पीडीपी चुनाव चाहती हैं।

 पीडीपी यह भी नहीं दिखाना चाहती कि वह सत्ता पाने के लिए किसी के साथ भी गठजोड़ करने के लिए तैयार है।

 महबूबा मुफ्ती सही वक्त आने का इंतजार करेंगी, जब उन्हें लगेगा कि मनोवैज्ञानिक रूप से यह ऐलान करना मुनासिब है कि वह भाजपा की मदद लेने के लिए तैयार हैं।

’ दूसरी ओर भाजपा को भी हल्के में नहीं लिया जा सकता।

 वास्तव में हेपतुल्ला ने अपने दौरे में पीडीपी के साथ बातचीत की तुलना में भाजपा कार्यकर्ताओं को सुनने में ज्यादा वक्त दिया।

 वह प्रधानमंत्री के निर्देश पर ही राज्य के दौरे पर गई थीं।

 यह दर्शाता है कि प्रधानमंत्री नहीं चाहते कि भाजपा अधीर हो जाए, खासतौर से अगर उन्हें अपनी पाकिस्तान नीति को सफल बनाना है और राज्य द्वारा विश्वासघात की बात से बचना है।

, जब तक केंद्र सरकार राज्य सरकार की उम्मीदों के अनुरूप वित्तीय पैकेज का ऐलान नहीं करती, जब महबूबा को विश्वास हो जाए कि उनकी अपनी पार्टी में मिलने वाली चुनौतियां दूर हो जाएं और अलगाववादियों का पहलू भी सध जाए और भाजपा उनसे मुख्यमंत्री बनने के लिए गुहार लगाए ताकि दोनों पार्टियां सत्ता में वापस लौट सकें…..तभी और केवल तभी जम्मू कश्मीर में सरकार का गठन संभव होगा।

 मगर यह जल्दी होता नहीं दिख रहा।

,  , सौजन्य :बिजनेस स्टेंडर्ड  ,25.01.2016,आदिति फडणीस।

