पुराने ढर्रे से मुक्ति की राह सही पर सत्ता को लेकर उन्माद नहीं (बिजनेस स्टैंडर्ड)।

प्रधानमंत्री नरेंद्र मोदी के नोटबंदी फैसले की सभी हलकों में चर्चा हो रही है।

 मानव संसाधन (एचआर) सलाहकारों से लेकर कंपनियों के प्रमुख भी इस फैसले पर न केवल इस पहलू को ध्यान में रखकर चर्चा कर रहे हैं कि इससे उनके कर्मचारियों का रोजमर्रा का जीवन किस तरह प्रभावित हो रहा है बल्कि वे इस पहलू की भी पड़ताल कर रहे हैं कि अगर किसी संस्थान को हलचल भरे नए कदम उठाने हैं तो उसके लिए शीर्ष नेतृत्व में क्या खासियत होनी चाहिए।

जिस पहली बात पर वे सहमति जताते हैं कि ऐसे नेतृत्वकर्ताओं को तलाशना मुश्किल है, जिनमें हलचल भरे नवप्रवर्तनकारी कदम उठाने का साहस हो।

 इसमें बस एमेजॉन के मुख्य कार्याधिकारी जेफ बेजॉस जैसे कुछ ही नेतृत्वकर्ता मिलते हैं जो यह कहने का माद्दा रखते हैं, ‘आप जब भी ऐसा कुछ बड़ा करते हैं, जिससे हलचल होती है तो आपकी आलोचना होगी…काफी लंबे समय तक हमें गलत समझा जाएगा।

’, आखिर कितने नेतृत्वकर्ता लंबी अवधि तक अनिश्चितता के भाव के साथ रहने को तरजीह देंगे।

 बहुत ज्यादा नहीं क्योंकि अधिकांश कार्याधिकारी प्रबंधन की एक औपचारिक सीढ़ी के जरिये शीर्ष तक पहुंचते हैं, जहां पूर्वानुमेयता और नियंत्रण को अहमियत देकर उसे पुरस्कृत किया जाता है।

 चूंकि हलचल भरे फैसलों में सहकर्मियों और अन्य की ओर से अनिश्चितता के साथ प्रतिकूल प्रतिक्रिया मिलती है, लिहाजा अधिकांश नेतृत्वकर्ता इस राह से बचते हुए निश्चिंतता वाले रास्ते को चुनते हैं।

 आखिरकार बहुत कम ही अपने सहज आग्रहों से मुक्त हो पाते हैं, ऐसे में छोटे-छोटे बदलावों को भी दबा देते हैं।

 मगर बड़े स्तर पर चुनौतियों से जूझ रही कंपनियों और तेजी से होते बदलावों को देखते हुए नेतृत्व में नए नजरिये की दरकार होती है, जहां असहज समाधानों के लिए खुले दिमाग वाली रणनीति की आवश्यकता होती है।

 हलचल उत्पन्न करने वाला नेतृत्वकर्ता यह उपलब्ध करा सकता है।

, हलचल वाले नवाचार को मूर्त रूप देने की क्षमता वाले नेता का दूसरा गुण निर्णायक होना है।

 जब दूसरे लोग दुविधाओं में उलझे होते हैं तो खलबली मचाने वाला नेता कमान संभालता है और जरूरी निर्णय लेता है।

 हलचल पैदा करने वाला नेतृत्व अंतज्र्ञानी होता है और उन्हें अपने मातहतों से कभी यह कहने में गुरेज नहीं होता कि उन्हें कब और कैसे क्या चाहिए।

 वे मौजूदा दौर में संतोष शब्द को वर्जित मानते हैं क्योंकि इससे उत्पाद पेशकश में देरी, थकी हुई ग्राहक सेवा या कटे-कटे कर्मचारियों का आभास होता है।

 जब कंपनी को आगे ले जाने के लिए जरूरी कदम उठाने को लेकर नेतृत्वकर्ता डरने लगें तो यह चिंता का विषय बन जाता है।

 मिसाल के तौर पर तमाम नेता इस बात को लेकर डरते हैं कि वे मुश्किल स्थिति में फंस सकते हैं और समय के साथ बदले समीकरणों में उनकी कहानी बिगड़ जाएगी।

, हलचल मचाने वाले नेता की खासियत यही है कि वह डेटा आधारित या शोध आधारित निर्णय प्रक्रिया को बहुत तवज्जो नहीं देता।

 हालांकि यह मानना पूरी तरह दुस्साहसी होगा कि ऐसा नेता केवल अपनी आंतरिक भावनाओं से संचालित होता है, जिसमें तथ्य यही है कि वह जोखिम लेने वाला होता है और उसे दूसरों की बातों से फर्क नहीं पड़ता।

 जरा वॉल्टर आइजैकसन की लिखी स्टीव जॉब्स की जीवनी में बाजार अनुसंधान के उल्लेख पर गौर कीजिए।

, जिस दिन जॉब्स ने मैकिन्टोश को पेश किया तो ‘पॉपुलर साइंस’ के संवाददाता ने उनसे सवाल किया कि इसके लिए उन्होंने किस तरह का बाजार शोध किया है।

 जॉब्स ने व्यंग्यात्मक लहजे में कहा, ‘क्या फोन का आविष्कार करने से पहले एलेक्जेंडर ग्राहम बेल ने कोई बाजार शोध किया था।

’ यह भी वैसी ही पेशकश है, तब जॉब्स ने कहा, ‘कुछ लोग कहते हैं कि ग्राहक को वह दीजिए जो वह चाहता है।

 मगर मेरा यह नजरिया नहीं है।

 हमारा काम है कि वे क्या चाह रहे है, इससे पहले कि वे खुद इसका अंदाजा लगाएं।

 मुझे हेनरी फोर्ड की बात याद आ रही है जिन्होंने कहा था कि अगर मैं ग्राहकों से पूछता कि वे क्या चाहते हैं तो उनका जवाब यही होता कि तेज रफ्तार से दौडऩे वाला घोड़ा।

’, निहितार्थ यही है कि हलचल मचाने वाले नेता मानते हैं कि उनकी नेतृत्व शैली नियमों को तोडऩे के लिहाज से साहसिक होनी चाहिए, जो खेल के नियम बदल सके और रोजमर्रा के आधार पर यथास्थिति को प्रभावी रूप से खत्म कर सके।

 मगर मानव संसाधन विशेषज्ञों का कहना है कि हलचल मचाने वाले नेतृत्व और दंभी नेतृत्व के बीच एक स्पष्टï विभाजक रेखा है।

 दंभी नेतृत्व के मामले में मातहत लोग मालिक को आईना दिखाने से गुरेज नहीं करते।

, हेंस क्रिस्टियन एंडरसन ने अपनी ‘द एंप्ररर्स न्यू क्लोद्स’ में दर्शाया है कि एक शहंशाह अपने दंभ के मद में डूबा है और उस पर आत्ममुग्धता का ऐसा खुमार चढ़ा है कि उसे लगता है कि वह दूसरों के समक्ष अपना वैभव और ऐश्वर्य दिखा रहा है तो ऐसा कर वह खुद को ही मूर्ख बना रहा होता है।

 लिहाजा, नेताओं को अपनी जंग का मैदान चुनने के लिए ज्यादा सतर्क रहना चाहिए।

 हर चीज की कायापलट करने को लेकर उत्साह में वे अक्सर अति उत्साही हो जाते हैं, जिसमें बहुत सारे संसाधनों को लेकर कुछ अधिक शीघ्रता से प्रतिबद्घता जताते हैं।

 कई बार अधिक सुविचारित और तार्किक प्रतिक्रिया की जरूरत होती है।

, मानव संसाधन सलाहकार यह भी कहते हैं कि हलचल मचाने वाला नेतृत्व तब तक ठीक है, जब तक कि वह सत्ता को लेकर बहुत जुनूनी न हो जाए और उसके विचारों में बहुत अकड़ न आ जाए।

 शीर्ष पदों पर बैठे अधिनायकवादी शख्स विरले ही अपने किसी कदम पर पीछे हटते हैं, भले ही यह नजर आए कि उन्होंने कितना गलत किया।

 यह कुछ जाना-पहचाना तो नहीं लग रहा है।

, – श्यामल मजूमदार।

सौजन्य – बिजनेस स्टैंडर्ड।

