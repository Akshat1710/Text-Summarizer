असुरक्षित महिलाएं (दैनिक जागरण)।

राजधानी में दुष्कर्म कीदैनिक जागरण बढ़ते मामलों ने दिल्ली को एक बार फिर शर्मसार कर दिया है।

 इससे यह साबित होता है कि दिल्ली में महिलाएं सुरक्षित नहीं हैं।

 इस तरह की घटनाएं लगातार हो रही हैं।

 अपराधियों के हौसले इतने बढ़ गए हैं कि वे कहीं नशीला पदार्थ सुंघाकर तो कहीं मकान दिखाने के नाम पर कोल्ड डिंक में नशीला पदार्थ पिलाकर दुष्कर्म की घटना को अंजाम दे रहे हैं।

 इससे पता चलता है कि अपराधियों में पुलिस का कोई खौफ नहीं है।

 पुलिस के आंकड़े भी इसकी तस्दीक करते हैं।

 पुलिस रिकार्ड के मुताबिक, राजधानी में रोजाना चार महिलाएं दुष्कर्म की शिकार हो रही हैं और रोजाना नौ महिलाओं के साथ छेड़छाड़ की घटनाएं हो रही हैं।

 इससे पता चलता है कि महिलाएं देश की राजधानी में सुरक्षित नहीं हैं।

 अपराधियों में अब पुलिस का कोई खौफ नहीं रह गया है और वे कहीं भी किसी भी वक्त इस तरह की वारदात को अंजाम देने से बाज नहीं आ रहे हैं।

 यह कितना दुखद है कि एक युवती रहने के लिए मकान तलाश रही थी, उसी को एक शख्स हवस का शिकार बनाता है।

 यह कोई नई बात नहीं है।

 इस तरह की घटनाएं रोजाना अंजाम दी जा रही हैं।

 इस तरह की घटनाएं विदेशी मूल की महिलाओं के साथ भी हो रही हैं।

 ये अपराधी ये भी नहीं सोचते कि इससे इससे राजधानी और देश की छवि भी धूमिल हो रही है।

 इससे पर्यटन उद्योग पर भी असर पड़ सकता है।

 इसलिए कानून व्यवस्था ठीक करने के लिए तत्काल ठोस कदम उठाए जाने की जरूरत है ताकि भविष्य में इस तरह की घटनाओं की पुनरावृत्ति नहीं हो और महिलाएं और लड़कियां अपनी सुरक्षा को लेकर बेफिक्र रहें।

, दिसंबर, 2012 में वसंत विहार सामूहिक दुष्कर्म की घटना के बाद महिला सुरक्षा के लिए पुलिस और सरकार द्वारा कई कदम उठाने की बात कही गई थी।

 हालात यह है कि पुलिस वाले दिन के वक्त तो दिखते हैं लेकिन रात में इनका पता ही नहीं चलता।

 इसके अलावा शिकायत देने के बाद भी एफआइआर दर्ज कराने में अब भी पुलिसकर्मी आनाकानी करते हैं।

 ऐसे में पीड़ित महिला या युवती अपनी शिकायत दर्ज कराने से भी परहेज करती है।

 इसलिए पुलिस को चाहिए कि वह पीड़िता के दुख-दर्द को समङो और उसकी शिकायत दर्ज करे।

 साथ ही उसे सड़कों व गलियों में रोशनी की पर्याप्त व्यवस्था करने, सुनसान इलाके में सुरक्षा बढ़ाने और सीसीटीवी कैमरे लगाने सहित कई तरह के कामों को पूरा कराना चाहिए।

,  , सौजन्य – दैनिक जागरण (08.08.2016).।

