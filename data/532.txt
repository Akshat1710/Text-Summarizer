कुत्तों सी जिंदगी (नवभारत टाइम्स)।

सरकार ने मोटा मुनाफा देने वाले नए व्यवसाय के रूप में पनप रही डॉग ब्रीडिंग को कायदे-कानून के अंतर्गत लाने की अच्छी पहल की है।

 हाल ही में पर्यावरण मंत्रालय ने इसके लिए एक प्रारूप जारी किया है, जिस पर आम लोगों से सुझाव मांगे गए हैं।

 प्रारूप के मुताबिक सभी डॉग ब्रीडर्स को स्थानीय राज्य पशु कल्याण बोर्ड में रजिस्ट्रेशन कराना होगा और उन्हें ब्रीडिंग के लिए तय मानदंडों का पालन भी करना होगा।

, ऐसा हो रहा है या नहीं, यह देखने के लिए निरीक्षक होंगे, जिन्हें समय-समय पर डॉग ब्रीडिंग के केंद्रों की जांच-परख का अधिकार होगा।

 अभी इस बारे में न तो कोई कानून है, न ही किसी तरह का दिशा-निर्देश।

 नतीजा यह कि जहां-तहां मनमाने ढंग से डॉग ब्रीडिंग का काम शुरू कर दिया गया है।

 आजकल पपीज की डिमांड बहुत ज्यादा बढ़ गई है, इसलिए यह कमाई का अच्छा जरिया बना हुआ है।

 लेकिन जिन अमानवीय हालात में डॉग ब्रीडिंग कराई जा रही है, उसे किसी भी सूरत में जायज नहीं ठहराया जा सकता।

 न केवल कुत्तों-कुतियों को छोटे कमरों में बंद रखा जाता है, बल्कि इंजेक्शनों की मदद से उन्हें कृत्रिम ढंग से उत्तेजित कर लगातार प्रजनन करवाया जाता है और दो महीने का होते-होते शिशु कुत्तों को बेच दिया जाता है।

, क्रूरता गलियों और सड़कों के आवारा कुत्तों के साथ भी कम नहीं होती, लेकिन कम से कम उनका अपना जीवन तो होता है।

 कुत्तों को कमाई का जरिया बनाने वाले ये लोग तो विदेशी नस्ल के कुत्तों का कोई जीवन ही नहीं रहने देते।

 प्रकृति ने उन्हें भी जिंदगी बख्शी है और इस दुनिया पर उनका भी कुछ अधिकार है, ऐसी बातें इन जानवरों की तरफ से उन लोगों को कौन समझाए, जो इन्हीं की कमाई खा रहे हैं।

, सचाई यह है कि इस तरह के सवाल इंसानी समाज का एक हिस्सा भी उतने ही जायज ढंग से कर सकता है, जिसकी लगातार अनदेखी की जाती रही है।

 लेकिन एक ज्यादती को दूसरी ज्यादती के जरिये जायज नहीं ठहराया जा सकता।

 यह जरूर पूछा जा सकता है कि क्या इन ज्यादतियों को दूर करने के लिए इन्हें कानून के दायरे में ले आना ही काफी है।

 खैर, काफी न सही, एक अच्छी शुरुआत तो यह है ही।

सौजन्य- नवभारत टाइम्स।

