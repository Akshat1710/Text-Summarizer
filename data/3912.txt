कब तक लुटते रहेंगे देश के किसान।

 (रामपाल जाट) (पत्रिका)।

न्यूनतम समर्थन मूल्य किसानों को उनकी उपज का सही मूल्य दिलाने के लिए घोषित किए जाते हैं।

 इसके बावजूद उन्हें घाटा उठाकर अपनी पैदावार बेचनी पड़ रही है।

 जब यही उपज बाजार में आती है तो उपभोक्ताओं को इसके ऊंचे दाम देने पड़ते हैं।

 अनाज, तेल-तिलहन और दाल-दलहन सभी का हाल एक सा है।

, किसानों को उनकी उपज का उचित मूल्य मिल सके इस उद्देश्य से सरकार ने न्यूनतम समर्थन मूल्य (एमएसपी)को गारंटीड मूल्य घोषित किया हुआ है।

 इसके बावजूद तिलहन, दलहन और मोटे अनाजों की खरीद नगण्य रहती है।

 यही नहीं गेहूं और धान की खरीद भी पंजाब, हरियाणा, छत्तीसगढ़, मध्यप्रदेश को छोड़कर नगण्य सी ही है।

, यह बड़ी वजह है जिससे किसानों को उनकी उपजों के न्यूनतम समर्थन की राशि भी प्राप्त नहीं होती और इससे भी बड़ी बात यह है कि यह राशि हमेशा ही पैदावार खर्च से कम होती है।

 उदाहरण के तौर पर खरीफ की फसल में राजस्थान के किसानों को अपना मूंग 1600 रुपए प्रति क्विंटल का घाटा उठाकर बेचना पड़ा।

, कुल उत्पादित 84.27 लाख क्विंटल मे से 11.46 लाख क्विंटल खरीद के बाद ही सरकार ने मूंग खरीद बन्द कर दी।

 यह खरीद कुल उत्पादन की 13.60 प्रतिशत है।

 शेष 86.40 प्रतिशत मूंग को बाजार में घाटा उठाकर बेचने के लिए किसान विवश हैं।

 इससे बड़ी त्रासदी क्या होगी कि जिस मूंग के किसानों को 36 रुपए प्रति किलो मिलते हैं, उसी मूंग से तैयार दाल के लिए दिल्ली में सरकारी विक्रय केन्द्र मदर डेयरी पर भी उपभोक्ताओं को 100 रुपए प्रति किलो के हिसाब से अदा करने पड़ते हैं।

, इससे अधिकतर कमजोर वर्ग के लोगों की जेब कटती है।

 तो सवाल यह है कि क्या मूंग से मूंग दाल तैयार करने में क्या 64 रुपए किलो का खर्च आता है।

 क्या सरकारी संरक्षण में यह लूट नहीं हो रही है।

 इसका अर्थ यह भी कि देश में किसान और उपभोक्ता दोनों को ही सरेआम लूटा जा रहा है।

 यह हाल केवल मूंग का ही नहीं है।

, सरकार ने गेहूं, जौ, चना, अरहर और उड़द की खरीद की समुचित व्यवस्था तो की ही नहीं थी बल्कि किसानों को मोटे अनाजों में बाजरा, मक्का, ज्वार सहित सभी उपजों को भी न्यूनतम समर्थन मूल्य से कम दामों में बेचना पड़ा।

 मोठ, चौला, ग्वार जैसी अन्य उपजों के न्यूनतम समर्थन मूल्य ही घोषित नही किए जाने से भी किसानों को वे सब भी औने -पोने दामों पर बाजार में बेचने पड़ते हंै।

 जरा सोचिए कि मोठ के दाम 30 रुपए किलो और उससे तैयार होने वाली नमकीन 150-160 रुपए प्रति किलो से अधिक कीमत में बिकती है।

, वास्तव में सरकारी नीति में खोट का ही परिणाम है कि कृषि उपजों की पैदावार करने वाला आर्थिक रूप से कमजोर होता जा रहा है और कृषि उपजों का व्यापार करने वालों की पांचों अंगुलियां घी में रहती हंै।

 सरकार की नीतियों को घोषित करने के लिए कई राज्यों की सरकारों ने सरकारी खर्चे पर ही सम्मेलन आयोजित किए हैं।

 इन सम्मेलनों में कृषि व्यापार की ही चिंता दिखाई देती है।

 खास बात यह है कि सभी राज्यों ने इस प्रकार के सम्मेलन किसानों के नाम पर ही किए।

, राजस्थान राज्य तो इस प्रकार के एग्रीटेकमीट (ग्राम) के संभाग स्तरों पर आयोजन की घोषणा कर चुका है।

 सरकार द्वारा घोषित न्यूनतम समर्थन मूल्य पर खरीद की संरचना 52 वर्षों में भी नहीं कर सकी, परिणामत: राज्य में सरसों की पैदावार करने वाले किसानों को उनके पसीनेे की कमाई भी नहीं मिल पा रही है।

 कृषि लागत एवं मूल्य आयोग की विपणन वर्ष 2017-2018 की रबी फसलों की मूल्य नीति के प्रतिवेदन के अनुसार वर्ष 2015-2016 के दौरान देश में कुल सरसों की पैदावार में राजस्थान की हिस्सेदारी 47 प्रतिशत है यानी आधे में राजस्थान ओर अन्य आधे में शेष हिन्दुस्तान है।

, इसी आधार पर सरसों प्रदेश घोषित करने के लिए राजस्थान के कृषि मंत्री समय-समय पर लुभावनी घोषणा करते रहते हैं।

 आश्चर्य तो तब हुआ जब नवम्बर 2016 में भारत सरकार ने न्यूनतम समर्थन मूल्य की खरीद पर मंडी शुल्क एवं वेट का खर्चा राज्यों पर डाल दिया।

 उसका प्रतिकार करते हुये राजस्थान के कृषि मंत्री ने केन्द्र सरकार को पत्र लिखकर खरीद में असमर्थता व्यक्त कर दी।

 ध्यान दिला दूं कि राजस्थान में मूंगफली की खरीद भी इसीलिए नहीं हुई थी।

 अब सरसों की खरीद अटकी हुई है।

, राजस्थान का सहकारिता मंत्रालय कृषि मंत्रालय की आपत्ति के कारण सरसों की खरीद को तैयार नही हैं।

 दो मंत्रालयों की आपसी जंग के कारण मूंगफली पैदावार के उपरान्त सरसों की पैदावार करने वाले किसानों की दुर्दशा हो रही है।

 देश में दलहन की तरह ही किसानों को तिलहन उपजों की लागत तक नहीं मिलती, इसके बावजूद सरकार खाद्य तेल विदेशों से आयात कर रही है।

 वर्ष 2014-15 में मूंगफली की खरीद 6229.8 टन हुई, जो कुल उत्पादन 74 लाख टन का 0.84 प्रतिशत है।

, 2015-16 तथा 2016-17 में खरीद शून्य रही है।

 दूसरी ओर, खाद्य तेलों का आयात 2004-05 में 47.5 लाख टन था जो 2015-16 में 156.4 लाख टन हो गया।

 यह बढ़ोतरी 359.25 प्रतिशत है।

 इसके लिए इन 12 वर्षों में आयातित खाद्य तेलों के लिए चुकाई गई राशि 11.10 हजार करोड़ से बढ़कर 68.6 हजार करोड़ रुपए पर पहुंच गई, जो 618 प्रतिशत बढ़ोतरी है यानी सरकार देश में तो किसानों को तिलहन उपजों के न्यूनतम समर्थन मूल्य भी नहीं देना चाहती और निरन्तर विदेशों से तेलों के आयात की मात्रा बढ़ा रही है।

, दुख इस बात का है कि एक ओर तो सरकार न्यूनतम समर्थन मूल्य पर खरीद नहीं करने का बहाना बनाती है।

 इस राशि का प्रबंध करने की असमर्थता व्यक्त कर बचना चाहते हैं।

 उनके बचाव का यह आधार न्यायानुमत नहीं है क्योंकि कृषि उपज मंडी के कानूनों में संशोधन कर न्यूनतम समर्थन मूल्य से नीलामी बोली आरम्भ की जा सकती है तब सरकारी खरीद की स्थिति की आवश्यकता ही समाप्त हो जाएगी।

, सौजन्य- पत्रिका।

