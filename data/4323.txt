घबराई व दिशाहीन सेक्युलर राजनीति (योगेन्द्र यादव) (पत्रिका)।

योगी आदित्यनाथ उत्तरप्रदेश के मुख्यमंत्री बने उसी घड़ी में एक सेक्युलर मित्र से सामना हुआ उनके चेहरे पर मातम, हताशा और चिंता थी।

 बोले ‘देश में नंगी साम्प्रदायिकता जीत रही है।

 ऐसे में आप जैसे लोग भी सेक्युलरवाद की आलोचना करते हैं तो कष्ट होता है।

 मैं हैरान था ‘आलोचना तो लगाव से पैदा होती है।

 आप किसी विचार से जुड़े हैं तो आपका फर्ज है कि उसके संकट के बारे में ईमानदारी से सोचें।

 इस देश के पवित्र सिद्धांत सेक्युलरवाद में जिनकी आस्था है उनका धर्म है कि वो सेक्युलरवाद के नाम पर पाखंडी राजनीति का पर्दाफाश करें।

 वो संतुष्ट नहीं थे।

 कहने लगे सीधे-सीधे बताएं कि योगी आदित्यनाथ के मुख्यमंत्री बनने से आपको डर नहीं लगता।

, मैंने कहा- डर तो नहीं लगता, हां दु:ख जरूर हुआ।

 जिसे योग में सम्यक भाव अपेक्षा हो वो आदित्य नाथ को योगी कैसे मान सकता है।

 जो धर्म को कपड़ोंं में नहीं आत्मा में ढूंढता है वो घृणा के व्यापार को धार्मिक कैसे कह सकता है।

 अब उनके चेहरे पर कुछ आत्मीयता झलक ी ‘तो आप साफ कहिए न, कि मोदी, अमित शाह और संघ परिवार देश का बंटाधार करने पर तुले हैं।

 मैं सहमत नहीं था।

 सेक्युलरवादी सोचते हैं कि राष्ट्रीय स्वयंसेवक संघ व संघ परिवार के दुष्प्रचार और भाजपा की राजनीति ने आज सेक्युलरवाद को संकट में पहुंचा दिया है।

 इतिहास में हारी हुई शक्तियां विरोधियों को दोष देती है।

, उनके चेहरे पर असमंजस देख मैंने विस्तार दिया- संकट की इस घड़ी में सेक्युलर राजनीति दिशाहीन व घबराई हुई है।

 सांप्रदायिकता का प्रतिरोध करने की बजाय सत्ता के गलियारों में शॉर्टकट ढूंढ रही है।

 भाजपा की हर छोटी-बड़ी हार में अपनी जीत देख हर मोदी विरोधी को हीरो बनाने को लालायित है।

 अब वो ‘ऊंची बात कर दी श्रीमान ने’ वाली मुद्रा में थे।

 तय नहीं कर पा रहे थे कि मैं दोस्त हूं या दुश्मन।

 इसलिए मैंने इतिहास का सहारा लिया।

 आजादी पूर्व सेक्युलर भारत का सपना राष्ट्रीय आंदोलन का हिस्सा था।

 आजादी के बाद से सेक्युलरवादियों ने मान लिया कि संविधान में लिखी इबारत से सेक्युलर भारत स्थापित हो गया।

 सेक्युलरवाद का सरकारी अनुवाद ‘धर्मनिरपेक्षता’ इसी उधारी सोच का नमूना है।

, धर्म के संस्थागत स्वरूपों और अलग-अलग पंथ के बीच तटस्थ रहने की नीति धीरे-धीरे धर्म के प्रति निरपेक्षता में बदल गई।

 ‘अब उनसे रहा नहीं गया- यानी कि आप भी मानते हैं कि सेक्युलरवाद वोट बैंक की राजनीति है।

 ये कड़वा सच है।

 आजादी के बाद सेक्युलरवाद चुनावी राजनीति में बैठे-बिठाए अल्पंसख्कों के वोट हासिल करने का नारा बन गया।

, जैसे-जैसे कांग्रेस की कुर्सी को खतरा बढऩे लगा, वैसे-वैसे अल्पसंख्यकों, खासतौर पर मुसलमानों, को वोट बैंक की तरह बांधे रखना उसकी चुनावी मजबूरी हो गई।

’ तो अब आप ये भी कहेंगे कि मुसलमानों का तुष्टिकरण भी एक कड़वा सच है।

 अब उनकी दृष्टि वक्र थी।

 नहीं।

 तुष्टिकरण मुसलमानों का नहीं, उनके चंद मुल्लाओं का हुआ।

 देश के विभाजन के चलते अचानक नेतृत्वविहीन और पिछड़ेपन व भेदभाव के शिकार मुस्लिम समाज को शिक्षा और रोजगार के अवसरों की जरूरत थी।

 लेकिन उनके वोट हासिल करने की राजनीति ने सेक्युलरवाद की चादर ओढऩा शुरू कर दिया।

, नतीजतन सेक्युलर राजनीति मुसलमानों को बंधक बनाए रखने की राजनीति हो गई।

 मुसलमानों को खौफजदा रखो और उनके वोट झोली में बटोरते जाओ।

 मुस्लिम राजनीति मुसलमानों के बुनियादी सवालों से हटकर सिर्फ सुरक्षा के सवाल और कुछ धार्मिक-सांस्कृतिक प्रतीकों (उर्दू, अलीगढ़ मुस्लिम यूनिवर्सिटी, शादी-ब्याह के कानून) के इर्द-गिर्द सिमट गई।

 जिस खेल को कांग्रेस ने शुरू किया, उसे बाद में सपा, राजद, जदयू, और लेफ्ट ने भी अपना लिया।

, मुसलमान सेक्युलर पार्टियों का बंधक बन गया।

 ये पिछड़ते गए और सेक्युलर राजनीति फलती-फूलती रही।

 मुस्लिम समाज उपेक्षा और भेदभाव का शिकार बना रहा, लेकिन उनके वोटों के ठेकेदारों का विकास होता गया।

 व्यवहार में सेक्युलर राजनीति का मतलब हो गया अल्पसंख्यकों के पक्ष में खड़े हुए दिखना।

 पहले जायज हितों की रक्षा से शुरुआत हुई।

, धीरे-धीरे जायज-नाजायज हर तरह की तरफदारी को सेक्युलरवाद कहा जाने लगा।

 एक औसत हिंदू को लगने लगा कि सेक्युलरवादी लोग या तो अधर्मी है या विधर्मी।

 उसकी नजर में सेक्युलरवाद मुस्लिमपरस्ती या अल्पंसख्कों के तुष्टिकरण का सिद्धांत दिखने लगा।

 मुसलमानों को लगने लगा कि सेक्युलर राजनीति उन्हें बंधक बनाए रखने का षड्यंत्र है।

 इससे तो बेहतर है कि वे अपने समुदाय की पार्टी बनाए।

 इस तरह देश का एक पवित्र सिद्धांत देश का सबसे बड़ा ढकोसला बन गया।

 यानी आप कह रहे हैं कि हम योगी आदित्यनाथ को धन्यवाद दें कि उनके बहाने हमारी आंखे खुल गईं’ इतना बोल मेरे जवाब का इंतजार किये बिना वे आगे बढ़ गए।

 मुझे लगा उनके चेहरे पर उतनी हताशा नहीं थी, उनकी चाल में एक फुर्ती थी।

, सौजन्य- पत्रिका।

