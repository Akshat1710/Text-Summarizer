सख्त फैसले की चुनौतियां (नई दुनिया)।

आमजन ने काले धन के खिलाफ मोदी सरकार के निर्णय का स्वागत किया है।

 अब सरकार यह सुनिश्चित करे कि उसके इस कदम के चलते आमजन की दिक्कतें लंबी ना खिचें।

 ममता बनर्जी ने 500 और 1000 रुपए के नोटों को बंद करने के फैसले को राजनीतिक और वित्तीय अराजकता फैलाना बताया है।

, उन्होंने पूरे विपक्ष से इस गरीब विरोधी कदम के खिलाफ एकजुट होने की अपील की है।

 उनकी पार्टी तृणमूल कांग्रेस ने संसद के शीतकालीन सत्र के पहले ही दिन यानी 16 नवंबर को इस मुद्दे पर स्थगन प्रस्ताव का नोटिस दे दिया है।

 मार्क्सवादी कम्युनिस्ट पार्टी हालांकि ममता बनर्जी की कट्टर विरोधी है, मगर इस मुद्दे पर वह तृणमूल कांग्रेस नेता के साथ खड़ी नजर आती है।

, इसी तरह उत्तर प्रदेश की सियासत में मुलायम सिंह यादव और मायावती एक-दूसरे के धुर विरोधी हैं।

 मगर इस मसले पर वे एक जगह खड़े दिखे हैं।

 दोनों ने फौरन ये कदम वापस लेने की मांग की है।

 इसी तरह कांग्रेस और आम आदमी पार्टी खुद को एक-दूसरे की विरोधी बताती हैं।

, मगर दोनों ने बड़े नोट रद्द करने के निर्णय को लेकर सत्ताधारी दल और प्रधानमंत्री नरेंद्र मोदी को कठघरे में खड़ा करने की कोशिश की है।

 अरविंद केजरीवाल तो यह कहने की सीमा तक चले गए हैं कि ये फैसला लेने से पहले सरकार ने भाजपा और उसके समर्थकों को आगाह कर उन्हें अपने काले धन को सफेद करने का मौका दे दिया।

, यानी कुल सूरत यह है कि इस सवाल पर सियासत तेज होती जा रही है।

 इसकी एक वजह तो काले धन के भंडार पर हुई चोट है, जिससे संभव है कि विभिन्न् दलों के लिए पुराने ढर्रे के मुताबिक आगे राजनीति करना मुश्किल हो जाए।

, दूसरा कारण विपक्षी दलों का यह आकलन हो सकता है कि इस सरकारी कदम से आमजन को भारी दिक्कतों का सामना करना पड़ रहा है, जिससे उनमें नाराजगी पैदा होगी।

 उसका फायदा विपक्षी दल उठा सकते हैं।

 हालांकि आरंभिक तौर पर सारे संकेत यही हैं कि लोगों ने सरकार के इस निर्णय का स्वागत किया है।

, उन्होंने प्रधानमंत्री की इस बात पर भरोसा किया है कि अभी इस ‘महायज्ञ में आहुति देने का अंतिम परिणाम बेहतर होगा।

 इसके बावजूद सरकार को यह सुनिश्चित करना चाहिए कि आम परेशानियां लंबी ना खिचें।

 उसने शनिवार और रविवार को बैंक खोलने का उचित निर्णय लिया।

, अब इस निगरानी की आवश्यकता है कि एटीएम मशीनों में चौबीसों घंटे धन रहे और बैंकों में आम लोगों के साथ सहानुभूतिपूर्ण व्यवहार हो।

 बेशक इस फैसले का गृहिणियों, रेहड़ी-पट्टी वालों, रोजमर्रा की कमाई से गुजारा करने वालों, नौकरीपेशा लोगों, दुकानदारों, छोटे कारोबारियों आदि पर बुरा असर हुआ है।

, ऐसे लोग अधिक समय तक बैंकों या एटीएम के चक्कर लगाने को मजबूर ना हों, इसके लिए विशेष प्रबंध होने चाहिए।

 फिर बाजार की गतिविधियां आम उपभोक्ताओं पर निर्भर हैं।

 तो आवश्यकता यथाशीघ्र सामान्य वित्तीय स्थितियों को बहाल करने की है।

 आशा है, सरकार इस चुनौती से वाकिफ होगी।

 यह काम उसे युद्धस्तर पर करना चाहिए।

, सौजन्य – नई दुनिया, 12-11-2016।

