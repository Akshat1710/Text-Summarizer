नया दरबारी राग (दैनिक जागरण : Editorial)।

बिहार विधानसभा चुनाव में दो गठबंधनों राष्ट्रीय जनतांत्रिक गठबंधन और महागठबंधन में सीधी लड़ाई चल रही है, लेकिन देश के बुद्धिजीवी- जिनमें मीडिया के भी कई लोग शामिल हैं- एक अलग संघर्ष में मुब्तला हैं।

 वे भाजपा विरोध की वैचारिक लड़ाई का मोर्चा संभाले हुए हैं।

 ऐसा नहीं है कि इसमें सब शामिल हैं, लेकिन जो शामिल हैं वे इतने मुखर हैं कि लगता है कि सबकी आवाज हैं।

 उनकी मानें तो बिहार में चुनाव का फैसला हो चुका है।

 महागठबंधन चुनाव जीत चुका है।

 मतदान और नतीजों की घोषणा महज औपचारिकता है।

, खासतौर से अंग्रेजी अखबारों को पढ़ने और कई न्यूज चैनलों की बहसों से तो ऐसा ही लगता है।

 हो सकता है कि उनका आकलन सही निकले, लेकिन हुजूर जनता को अपने मताधिकार का इस्तेमाल करने तक तो रुक जाइए।

 शायद उनके पास समय नहीं है।

 ऐसे लोगों का मत है कि मोदी की पराजय की घोषणा जितना जल्दी हो सके, कर दी जानी चाहिए।

 हर समाज में विचारधारा के आधार पर मतभिन्नता एक आम बात है और होनी भी चाहिए, लेकिन जिनसे सभी विचारधाराओं से अपेक्षाकृत समान दूरी की अपेक्षा हो, उनका किसी एक का सिपाही बनकर खड़े हो जाना जरूर दुर्भाग्यपूर्ण है।

 किसी सरकार की कमियां खोजना और उसकी आलोचना बुद्धिजीवियोंपत्रकारों का स्वाभाविक काम है और उनसे इसकी अपेक्षा भी रहती है, लेकिन आलोचना करने वाले जब किसी एक राजनीतिक इदारे के साथ खड़े हो जाते हैं तो आलोचना शक के दायरे में आ जाती है।

 इस वर्ग के निशाने पर नरेंद्र मोदी आज से नहीं पिछले तेरह साल से हैं।

, मोदी पर जितने हमले हुए उनके प्रति जनसमर्थन उतना ही बढ़ता गया।

 बावजूद इसके आलोचकों ने कभी ठहर कर यह सोचने की कोशिश नहीं की कि आखिर देश के आम लोगों पर उनकी आलोचना का असर क्यों नहीं हो रहा।

राजनीतिक दल मोदी को रोकने में नाकाम रहे हैं।

 दिल्ली में भाजपा की हार से कांग्रेस इतनी खुश हुई कि प्रदेश विधानसभा में पार्टी के साफ हो जाने का गम भी उसे छोटा लगने लगा।

 दरअसल यह लड़ाई कई स्तरों पर लड़ी जा रही है।

 बहुत से लोगों के लिए यह अस्तित्व की लड़ाई बन गई है।

 राजनीतिक दलों का विरोध तो समझ में आता है और वह जायज भी है।

 समस्या यह है कि राजनीतिक दल इस लड़ाई में हार रहे हैं।

 पिछले दो ढाई सालों से कभी देश की सबसे बड़ी पार्टी रही कांग्रेस हार ही नहीं रही, राज्यों से उसका सूपड़ा साफ हो रहा है।

 कांग्रेस इंदिरा गांधी के जमाने से वैचारिक लड़ाई को आउटसोर्स करती रही है।

 इस आउटसोर्सिग का यह तीसरा दौर है।

, इंदिरा गांधी के समय कांग्रेस ने इसका जिम्मा वामपंथियों को सौंप दिया।

 नतीजा यह हुआ कि तमाम शैक्षणिक, बौद्धिक संस्थाओं पर वाम विचार वालों का कब्जा हो गया।

 उन्होंने अपनी विचारधारा को आगे बढ़ाने का ही काम नहीं किया, विरोधी विचारधारा के लिए सारे दरवाजे, खिड़कियां बंद कर दीं।

 डा.श्यामा प्रसाद मुखर्जी जवाहर लाल नेहरू के मंत्रिमंडल के तो सदस्य बन सकते थे, लेकिन इंदिरा गांधी के राज में राष्ट्रीय स्वयंसेवक संघ की विचारधारा को मानने वालों को किसी बड़े संस्थान में अकादमिक पद नहीं मिल सकता था।

 इस लड़ाई के दूसरे दौर में सोनिया गांधी ने वैचारिक प्रतिकार का जिम्मा एनजीओ को सौंप दिया।

 ऐसे सगंठनों को सरकारी संरक्षण, संसाधन और पद मिलने लगे।

 ये लोग कांग्रेस पार्टी की छद्म सेना के रूप में काम करने लगे।

, इन्होंने ऐसा माहौल बनाया कि देश का नागर समाज कांग्रेस के साथ है।

 ऐसे संगठन नियमों को धता बताकर विदेशों से पैसा लेने लगे।

 चुनाव के समय ये अखबारों में विज्ञापन देकर एक खास विचारधारा से जुड़ी पार्टी को वोट न देने की अपील करने लगे।

 ये संगठन सरकार की नीतियां बनाने लगे।

 इनके मुताबिक देश का कानून बनने लगा।

 इससे जाने कितने लोग लखपति और करोड़पति हो गए।

 इसमें लेखकों का एक बड़ा वर्ग भी जुड़ा था जिसकी किताबें आम पाठक तो खरीदकर पढ़ता नहीं, लेकिन सरकारी संस्थान से हजारों की संख्या में उनकी खरीद होने लगी।

 उनको फेलोशिप मिलने लगी, विदेश दौरे होने लगे।

 आपस में पुरस्कार और पदों का बंटवारा होता रहा।

 इसमें नौकरशाहों का एक वर्ग भी साथ था।

, अशोक वाजपेयी जैसे इसके तमाम उदाहरण हैं।

 सब कुछ अच्छा चल रहा था।

 अन्ना आंदोलन ने स्थिति को बदल दिया।

 इसी आंदोलन से नागर समाज के कांग्रेस समर्थक होने का भ्रम टूटा।

 कोढ़ में खाज यह हुआ कि कांग्रेस आम लोगों के मन से उतर गई।

 कांग्रेस के किसी घोटाले, सांप्रदायिकता, जनतंत्र विरोधी काम का इस वर्ग ने कभी विरोध नहीं किया।

 देशवासियों के मौलिक अधिकार छिन जाने, प्रेस पर सेंसरशिप लगने और राजनीतिक विरोधियों को बिना किसी मुकदमे के जेल में ठूंस देने(इमरजेंसी में) पर भी इन्हें अभिव्यक्ति की आजादी पर कोई खतरा नजर नहीं आया।

 और तो और-‘बड़ा पेड़ गिरता है तो धरती हिलती है’, राजीव गांधी के इस बयान में भी उन्हें कुछ अनुचित नहीं लगा।

 31अक्टूबर 1984 से मई 1991 के दौरान राजीव गांधी से किसी ने नहीं पूछा कि साढ़े तीन हजार सिखों को जिंदा जला दिया गया मार दिया गया और फिर भी देश की राजधानी दिल्ली के किसी थाने में कोई एफआइआर क्यों नहीं दर्ज हुई और पुलिस ने कहीं लाठीचार्ज तक क्यों नहीं किया।

इस संघर्ष का यह तीसरा दौर है।

 जिसमें सत्ता के सहारे पलने वाले इस बौद्धिक वर्ग ने संघ परिवार और प्रधानमंत्री के खिलाफ मोर्चा खुद संभाल लिया है।

 उन्हें लग रहा है कि कांग्रेस और वाम दल इस लड़ाई को लड़ने में नाकाम हैं।

 दरअसल पिछले करीब डेढ़ साल में हुआ यह है कि केंद्र में दक्षिणपंथी विचारधारा सत्तारूढ़ हो गई है।

 वह अपने लिए जगह बना रही है।

, आजादी के बाद से छह दशक तक सत्ता पर काबिज विचारधारा के पांव उखड़ रहे हैं।

 कांग्रेस पार्टी में विचारधारा की कोई लड़ाई लड़ने की क्षमता तो बहुत पहले खत्म हो गई थी।

 वह सत्ताजीवी लोगों का एक समूह बनकर रह गई है।

 उसके सहारे पल रहे बुद्धिजीवियों के एक वर्ग के लिए यह पेट का सवाल बन गया है।

 इस समय सरकार का विरोध करने वालों में ऐसे ही लोगों की भरमार है।

 इनके लिए सत्ता के प्रश्रय के बिना जीने की कल्पना भी कठिन है।

 इसलिए यह विरोध राग दरबारी है।

 ये दरबारी अब दबंगई पर उतर आए हैं।

 विचारधारा के प्रति प्रतिबद्धता अब प्रछन्न राजनीतिक प्रतिबद्धता में बदल गई है।

 कांग्रेसी कांग्रेस के बिना शायद जी सकते हैं, ये लोग नहीं।

 इनमें से जिनकी विचारधारा के प्रति निष्ठा है उन्हें अपनी प्रतिष्ठा की खातिर एक अपील करनी चाहिए कि इस विरोध में वही शामिल हों जिन्होंने पिछले छह दशकों में सत्ता से कोई प्रत्यक्ष या परोक्ष लाभ न लिया हो।

 उसके बाद देखिए कितने लोग बचते हैं।

 चूंकि सत्ता के सहारे पलने वाले कोई संघर्ष नहीं कर सकते इसलिए बिहार के मतदाता का फैसला इन बुद्धिजीवियों की इच्छा से तय नहीं होगा।

 ऐसा होता तो लोकसभा चुनाव से पहले ऐसे बुद्धिजीवियों की अपील पर मतदाता मोदी और भाजपा को हरा देता।

 मतदाता व्यापक हित को देखकर अपने विवेक से फैसला करेगा।

,  ।

सौजन्य :- प्रदीप सिंह , दैनिक जागरण ,22.10.2015।

