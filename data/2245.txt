दुस्साहस बढ़ने वाला मौन (दैनिक जागरण )।

तीन जनवरी को जब सारे देश का ध्यान पठानकोट में हुए आतंकी हमले पर लगा था तब एक अन्य नाटक पश्चिम बंगाल के मालदा जिले के कालियाचक इलाके में घटित हो रहा था।

 पचास हजार से एक लाख के बीच की भीड़ ने पहले स्थानीय थाने पर हमला बोला, पुलिसकर्मियों को खदेड़ दिया, थाने में समूचे रिकार्ड को आग लगा दी और फिर आसपास की दुकानों पर धावा बोला और रास्ते में जो भी वाहन मिला उसमें आग लगा दी।

 इस ¨हसा में कोई नहीं मरा, लेकिन इसे दंगा नहीं कहा जा सकता, क्योंकि दूसरी तरफ से कोई हमला नहीं हुआ।

 विशेष रूप से मुस्लिम समुदाय की यह भीड़ एक अनजाने संगठन के आह्वान पर जमा हुई थी और उसमें शामिल लोग एक महीने पहले उत्तर प्रदेश में एक हंिदूू कट्टरपंथी की अशोभनीय टिप्पणियों का विरोध कर रहे थे।

 इन टिप्पणियों के लिए दोषी व्यक्ति को तत्काल गिरफ्तार कर लिया गया।

 उसकी टिप्पणियां नि:संदेह आहत करने वाली थीं, लेकिन इसका कोई कारण नहीं था कि मालदा (पश्चिम बंगाल के मुस्लिम बहुल जिलों में से एक) के मुस्लिम इतना आहत महसूस करते कि वे अपना गुस्सा स्थानीय प्रशासन पर उतारते।

 लेकिन कारण तो मुंबई के आजाद मैदान में जमा हुई उस भीड़ के लिए भी कोई नहीं था जिसने म्यांमार के रो¨हग्या मुस्लिमों की दशा से इतना आहत महसूस किया था कि एक शहीद का स्मारक भी तोड़-फोड़ से बख्शा नहीं गया था।

 तब भी भीड़ एक अनजान से संगठन के आह्वान पर जुटी थी।

, पुलिस की जांच से यह साफ हुआ है कि कालियाचक में हुई ¨हसा की साजिश अपराधी तत्वों ने रची-खासकर नशीले पदार्थो की तस्करी में लिप्त लोगों ने।

 यह स्पष्ट है कि इस क्षेत्र में पुलिस भी नहीं पहुंच पाती, क्योंकि आपराधिक गिरोहों ने पश्चिम बंगाल सरकार की ढिलाई का पूरा फायदा उठाया है।

 पश्चिम बंगाल सरकार इसलिए कोई कड़ी कार्रवाई नहीं करना चाहती है कि कहीं उससे अल्पसंख्यक समुदाय में नाराजगी न पैदा हो जाए।

 ऐसी ही स्थिति का फायदा उठाकर कोलकाता और दक्षिणी 24 परगना के मुस्लिम बहुल इलाकों में कई गिरोहों ने अपनी जड़ें जमा ली थीं।

 अस्सी के दशक में एक पुलिस अधिकारी को कोलकाता में अपराधियों की भीड़ ने पीट-पीटकर मार डाला था।

, कालियाचक ¨हसा का तात्कालिक दुष्प्रभाव दो स्तरीय है।

 पहले, स्थानीय पुलिस और प्रशासन में इस कदर भय व्याप्त हो गया है कि उसकी ओर से उन तत्वों के खिलाफ कड़ी कार्रवाई के आसार कम हो गए हैं जिन्होंने ¨हसा को अंजाम दिया।

 यह तथ्य कि जुलूस के आयोजकों ने एक धार्मिक कवर का संरक्षण लिया, प्रशासन की लाचारी की कहानी कहता है।

 इसलिए और भी, क्योंकि पश्चिम बंगाल में इसी साल मई में चुनाव होने हैं।

 एक ऐसे समय जब मालदा में अच्छी-खासी उपस्थिति रखने वाली कांग्रेस दो अन्य दलों-माकपा और तृणमूल कांग्रेस के साथ राजनीतिक फायदा उठाने की कोशिश कर रही है तब मुस्लिम समुदाय के राजनीतिक-आपराधिक तत्वों ने अपने बाहुबल के प्रदर्शन के लिए सही समय चुना।

, दूसरे, कालियाचक में हुई ¨हसा किसी भी अर्थ में दंगा नहीं थी, लेकिन यह एक सोचे-समङो तरीके से अल्पमत हंिदूुओं के खिलाफ थी।

 मीडिया में ऐसी खबरें हैं कि संगठित तोड़-फोड़ में हंिदूुओं की दुकानों को निशाना बनाया गया।

 इस ¨हसा का मतलब है कि मालदा और आसपास के मुस्लिम बहुल जिलों में हंिदूुओं की आबादी को अब भय के साये में जीना होगा।

 अभी यह कहना बहुत जल्दबाजी होगी कि हम बांग्लादेश से लगती सीमा के किनारे एक स्वतंत्र इस्लामिक गणराज्य की स्थापना होते देख रहे हैं, लेकिन यह समझना महत्वपूर्ण है कि दीर्घकाल में इस तरह का खतरा आधारहीन नहीं है, खासकर तब जब राज्य सरकार समस्या के प्रति अपनी आंखें बंद कर ले।

, बांग्लादेश के अधिकारियों ने लगातार भारतीय अधिकारियों को अपने यहां के उन चरमपंथियों की ओर से उभरे खतरे के प्रति आगाह किया है जिन्होंने अवामी लीग सरकार की सख्ती के बाद पश्चिम बंगाल में शरण ली है।

 यह संभव है कि मुख्यमंत्री ममता बनर्जी पश्चिम बंगाल की मुस्लिम आबादी के एक हिस्से में बढ़ते उग्रवाद का समर्थन न करती हों, लेकिन दुर्भाग्य से उन्होंने समस्या से निपटने के लिए कुछ खास नहीं किया।

 हो सकता है कि वह उस अंजाम के बारे में सोच रही हों जो उनके पूर्ववर्ती बुद्धदेव भट्टाचार्य का हुआ।

 बुद्धदेव भट्टाचार्य ने इस्लामिक खतरे से निपटने की कोशिश की थी।

 वह असम के मुख्यमंत्री तरुण गोगोई की हालत भी देख रही हैं जो अपने खिसके जनसमर्थन की भरपाई के लिए बदरुद्दीन अजमल की यूएमएफ के साथ औपराचिक-अनौपचारिक समझबूझ कायम करने के लिए विवश हो रहे हैं।

 फिर भी अकेले ममता बनर्जी को दोष नहीं दिया जा सकता।

 कालियाचक अथवा चर्चा में न आने वाले अन्य अनेक मामलों को लेकर मुस्लिम राजनीति पर केंद्रित कठिन सवाल उठाने के प्रति बंगाल के बौद्धिक वर्ग की अरुचि भी कम चिंताजनक नहीं।

 तसलीमा नसरीन को भी कोलकाता के भद्रलोक बुद्धिजीवियों में ज्यादा समर्थन नहीं मिला था।

 अब कालियाचक पर चुप्पी ने सेक्युलर-बुद्धिजीवी समूह के दोहरे मानकों को ही उजागर किया है।

, कोई भी दो घटनाएं एक जैसी नहीं हो सकतीं, लेकिन अगर जितना शोर-शराबा उत्तर प्रदेश में दादरी की घटना पर किया गया उसका एक अंश भी कालियाचक में हुई ¨हसा को लेकर किया गया होता तो एक कड़ा और सही संदेश जाता।

 दुख की बात है कि राष्ट्रीय (मतलब दिल्ली के) मीडिया समेत सेक्युलर समूह के मौन ने मुस्लिम समुदाय के सबसे अधिक कट्टरपंथी तत्वों का दुस्साहस ही बढ़ाया है।

 अगर वे यह सोचने लगे हैं कि कुछ भी करके बच निकल सकते हैं तो वे गलत नहीं हैं।

,  , सौजन्य :- दैनिक जागरण  ,11.01.2016,स्वप्न दासगुप्ता  (प्रख्यात स्तंभकार),  ।

