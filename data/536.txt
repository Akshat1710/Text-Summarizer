असहमत अमर्त्‍य (दैनिक जागरण)।

प्रधानमंत्री नरेंद्र मोदी के देश में नोटबंदी लागू करने से नोबेल पुरस्कार विजेता प्रख्यात अर्थशास्त्री अमत्र्य सेन असहमत हैं।

 सेन लगातार नोटबंदी का विरोध करते आ रहे हैं।

 मंगलवार को भी उन्होंने नोटबंदी को लेकर मोदी सरकार की तीखी आलोचना की।

 उनका कहना है कि 6-7 प्रतिशत काला धन को खत्म करने के लिए अचानक 86 प्रतिशत रुपये को प्रचलन से बाहर कर देना उचित कदम नहीं कहा जा सकता।

 भारतीय रिजर्व बैंक की स्वायत्तता भी नहीं रह गई है।

 सेन की नजर में भारतीय रिजर्व बैंक की भी इतने बड़े फैसले पर सहमति नहीं ली गई।

 सेन ने नोटबंदी से भारतीय अर्थव्यवस्था पर दूरगामी प्रभाव पढऩे की आशंका भी जताई है।

 अमत्र्य सेन दुनिया के बड़े अर्थशास्त्री हैं।

 इस दृष्टि से देश को भी उन पर गर्व है।

 बेशक उन्हें देश की अर्थव्यस्था पर अपने विचार व्यक्त करने का अधिकार है।

 लेकिन जिस तरह से उन्होंने मीडिया के मार्फत नोटबंदी के मुद्दे पर केंद्र सरकार की आलोचना की है उस पर सवाल खड़ा होता है।

 उनके विचार राजनीति से प्रेरित लगते हैं।

 देश की अधिकांश जनता के नोटबंदी का समर्थन करने के बारे में सेन का कहना है कि विपक्षी दल एक स्वर में इसका विरोध नहीं कर सके और इसलिए आम आम लोग इसके दुष्प्रभाव से अनजान हैं।

 भारतीय रिजर्व बैंक और देश की अर्थव्यवस्था पर अमत्र्य सेन सवाल उठाने के लिए स्वतंत्र हैं।

 वह तटस्थ होकर सरकार की आर्थिक नीतियों की भी आलोचना कर सकते हैं।

 लेकिन उनके द्वारा विपक्षी दलों का पक्ष लेना या अप्रत्यक्ष रूप से उन्हें राजनीतिक सलाह देना उचित नहीं है।

 विपक्ष एकजुट है या नहीं है, इस पचड़े में पडऩा उनका काम नहीं है।

 अमत्र्य सेन को भारत रत्न भी मिला है।

 देशहित में उनसे सलाह और सुझाव की उम्मीद की जा सकती है।

 नोटबंदी पर उन्हें लगता है कि सरकार का फैसला गलत है तो सीधे प्रधानमंत्री को पत्र लिख कर वह अपनी राय जाहिर कर सकते थे।

 राज्यों के साथ बातचीत नहीं कर केंद्र के इतना बड़ा फैसला लेने पर उनके द्वारा सवाल उठाना भी तर्कसंगत नहीं है।

 इसलिए कि प्रधानमंत्री ने साफ कर दिया है कि इस कदम में गोपनीयता बरतना जरूरी था।

—————–।

(हाईलाईटर::::::अमत्र्य सेन को भारत रत्न भी मिला है।

 देशहित में उनसे सलाह और सुझाव की उम्मीद की जा सकती है।

 नोटबंदी पर उन्हें लगता है कि सरकार का फैसला गलत है तो सीधे प्रधानमंत्री को पत्र लिख कर वह अपनी राय जाहिर कर सकते थे।

)।

 स्थानीय संपादकीय : पश्चिम बंगाल , सौजन्य – दैनिक जागरण।

