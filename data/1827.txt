राजनीति से मुक्त हों शिक्षा परिसर  (दैनिक भास्कर )।

मानवता केलिए सबसे दुखद स्थिति तब होती है जब कोई युवा खुदकुशी करता है।

 यह हादसा खासतौर पर तब हृदय विदारक होता है जब वह युवा शिक्षित, बुद्धिमान, संवेदनशील हो, अपनी क्षमताएं दिखा रहा हो, लेकिन उसे लगता है कि उसके लिए कोई और विकल्प नहीं है।

 यही तो हुआ, जब हैदराबाद यूनिवर्सिटी के 25 वर्षीय शोध छात्र रोहित वेमुला ने मर्मस्पर्शी पत्र लिखने के बाद खुदकुशी कर ली।

 आत्मघाती व्यवहार के एक हिस्से को व्यक्ति के विशिष्ट व्यक्तित्व और मानसिक गठन से जोड़ा जा सकता है, लेकिन इसका काफी कुछ खासतौर पर, इस मामले में आसपास के वातावरण से संबंधित हो सकता है।

 जहां राहुल ने अपने पत्र में किसी को उसकी मौत के लिए दोषी नहीं ठहराया है, लेकिन उसने बहिष्कृत किए जाने ( उसे कुछ अन्य छात्रों के साथ निलंंबित कर होस्टल छोड़ने को कहा गया था), हक से वंचित किए जाने (उसकी फेलोशिप में देरी हुई, जिससे उसे आर्थिक कठिनाइयों का सामना करना पड़ा) और भेदभाव (वह दलित था) को लेकर अपनी पीड़ा व्यक्त की है।

, जांच अभी जारी है और पूरी कहानी हमें मालूम नहीं है।

 घटनाअों की एक शृंखला दिखाई देती है, जिसकी परिणति आत्मघात में हुई।

 रोहित छात्र राजनीति में सक्रिय था।

 ऐसा लगता है कि वह याकूब मेमन की फांसी के विरोध में हुए प्रदर्शन में शामिल था।

 तब उसका भाजपा समर्थित अखिल भारतीय विद्यार्थी परिषद (एबीवीपी) से झगड़ा हुआ था।

 ऐसी घटनाएं ठीक तो नहीं होतीं, लेकिन वे भारतीय कॉलेजों में असामान्य नहीं हैं, जिनमें से कई में राजनीतिक माहौल है।

 हालांकि, अागे जो हुआ वह असामान्य था।

 स्थानीय सांसद और केंद्रीय श्रम मंत्री बंडारू दत्तात्रेय ने केंद्रीय मानव संसाधन विकास मंत्री स्मृति ईरानी को पत्र लिखा और आरोप लगाया कि यूनिवर्सिटी ‘जातिवादी, अतिवादी और राष्ट्र-विरोधी राजनीति का अड्‌डा हो गई है।

’ इस पर मानव संसाधन विकास मंत्रालय ने यूनिवर्सिटी के कुलपति को पत्र लिखकर जवाब मांगा कि उसने इस बारे में क्या कार्रवाई की है।

 फलस्वरूप रोहित सहित पांच छात्रों को निलंबित कर होस्टल से वंचित कर दिया गया।

 छात्रों ने विरोध स्वरूप यूनिवर्सिटी के सामने एक तंबू बनाकर उसमें पनाह ली।

 कुछ दिनों बाद दुर्भाग्य से राहुल ने खुदकुशी कर ली।

, फिर कहना होगा कि मामले में रोज नए खुलासे हो रहे हैं और किसी को सच्चाई नहीं मालूम कि पत्रों का ठीक-ठीक मसौदा क्या था अौर उनके पीछे इरादा क्या था।

 एक तरफ, मानव संसाधन विकास मंत्रालय तथा यूनिवर्सिटी दावा कर सकते हैं कि वे यूनिवर्सिटी को राजनीति से मुक्त करना चाहते थे।

 दूसरी तरफ, हितों का टकराव साफ नज़र आता है।

 जहां एबीवीपी (जो भाजपा समर्थित संगठन है) की शिकायत को भाजपा संचालित दो केंद्रीय मंत्रालयों ने इतनी तवज्जो दी, जिसके कारण यूनिवर्सिटी पर कड़ी कार्रवाई करने का दबाव बना।

 साफ दिखाई देता है कि इसकी जांच में लंबा वक्त लगेगा और इसके बाद भी संभव है हमें कुछ भी पता लगे।

 इस बीच, हर विचारधारा और छटा के नेता हैदराबाद यूनिवर्सिटी के परिसर में पहुंच गए, खासतौर पर वे जिनका दलित वोट बैंक है।

 मुझे समझ में नहीं आता कि ज्यादा दुखद स्थिति क्या है, एक युवा का आत्मघात या अपने वोट बैंक के तुष्टीकरण के लिए नेताओं का वहां जमा होना।

 इस मुद्‌दे पर दोषारोपण, राजनीति तथा इस पर और अधिक राजनीति का नाटक जारी रहेगा।

 हमें तो घटना से मिले सबक पर ध्यान केंद्रित करना चाहिए।

 हम जिस तरह अपने विश्वविद्यालयों को चलाते हैं उससे जुड़े कुछ गंभीर मुद्‌दे हैं और मौजूदा खुदकुशी तो इसका सिर्फ एक भयावह नतीजा है।

, एक, सबसे बड़ा मुद्‌दा तो सरकारी विश्वविद्यालयों के प्रबंधन को दी जा रही स्वायत्तता का स्तर है।

 चूंकि ये करदाता के पैसे से चलाए जाते हैं, इसलिए सरकार इनसे पूरी तरह पल्ला झाड़ नहीं सकती।

 इसके साथ सवाल है कि क्या मंत्रालय से विशिष्ट मामलों के बारे में पूछताछ करने वाले पत्र भेजे जाने चाहिए।

 छात्रों का अनुशासन विश्वविद्यालय का मामला होना चाहिए या स्थानीय सांसद, पुलिस या केंद्रीय मं्रालय का।

 क्या सरकारी कॉलेजों के परिसर में छात्र राजनीति की इजाज़त होनी चाहिए।

 क्या इससे हितों का टकराव पैदा होकर छात्र-हित जोखिम में नहीं पड़ता खासतौर पर तब जब उनका वास्ता सरकार से जुड़े पक्ष से हो।

 अभी हमें यह नहीं मालूम कि निलंबित छात्रों को दी गई सजा जायज थी या नहीं।

 यह कौन तय करेगा।

 यदि इसका हक यूनिवर्सिटी को है तो क्या राजनेताओं को कार्रवाई करने के लिए पत्र लिखना चाहिए या उतनी ही बुरी बात यह है कि क्या विपक्षी नेताओं को कार्रवाई के विरोध में यूनिवर्सिटी परिसर में आना चाहिए।

 हम विश्वविद्यालयों को एक लतीफे में क्यों बदल रहे हैं।

 क्या पहले ही पर्याप्त मूर्खतापूर्ण राजनीति चारों और नहीं चल रही है।

 यहां स्वायत्तता का स्तर केंद्रीय मुद्‌दा है।

 फिर चाहे केवल यही एक मुद्‌दा हो, दूसरे पहलू भी हैं।

 क्यों सरकारी भुगतान में प्राय: इतनी देरी होती है।

 यूनिवर्सिटी ने दावा किया कि फेलोशिप में देरी प्रशासनिक कारणों से हुई, उसके पीछे बदला लेने का इरादा नहीं था।

, यदि हम इस पर विश्वास कर भी लें तो भुगतान महीनों तक क्यों अटक जाते हैं।

 राहुल के पत्र में कहा गया है कि आर्थिक कठिनाइयां आत्मघात के पीछे सबसे बड़ा कारण थीं।

 आखिरी मुद्‌दा है राहुल की दलित पहचान और परिसर में ऐसे छात्रों के साथ भेदभाव।

 यह निंदनीय होने के साथ एक ऐसी व्यवस्था की दुर्भाग्यपूर्ण वास्तविकता है, जिसमें पहचान को योग्यता पर तरजीह दी जाती है।

 यदि हमारे यहां जाति आधारित आरक्षण हो तो परिसर में जाति की इतनी प्रासंगिकता नहीं होगी अौर इस प्रकार यह मुद्‌दा नहीं रहेगा।

 यदि हम जाति की बजाय आर्थिक पिछड़ेपन को आरक्षण का मानदंड बनाएं (आज हमारे पास इसे लागू करने की टेक्नोलॉजी है) तो हम जाति के साथ जुड़े कलंक से मुक्ति पा सकते हैं।

 दुर्भाग्य से आरक्षण जो लोगों में समानता लाने की योजना है, वही प्रत्येक विश्वविद्यालय परिसर में भेदभाव का सबसे बड़ा कारण बन गया है।

 क्या हम कोई बेहतर मानदंड नहीं अपना सकते हैं।

 राजनीतिक मुद्रा अपनाने और टीवी चैनलों पर एक-दूसरे को दोष देने से नेताओं के वोट बैंक बढ़ने के अलावा कुछ हासिल नहीं होगा।

 रोहित की समय से पहले मौत को सच्ची शृद्धांजलि तो यह होगी कि हम इससे सही सबक लें।

 हम जिस तरह से विश्वविद्यालय चलाते हैं, उसमें हमें बदलाव लाने की आवश्यकता है।

 हमें विश्वविद्यालयों को जाति और राजनीति से मुक्त करना चाहिए।

 आइए, इसे जितनी जल्दी हो सके अंजाम दें ताकि हम भविष्य में ऐसी दुर्भाग्यपूर्ण घटनाएं रोक सकें।

,  , सौजन्य :- दैनिक भास्कर  ,21.01.2016,चेतन भगत (अंग्रेजीके युवा उपन्यासकार )।

