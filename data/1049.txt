फिर भी उम्मीद कायम (राष्ट्रीय सहारा)।

कल्पना कीजिये एक कंपनी है, जो बताये कि आय का महत्त्वपूर्ण स्रेत ठंडा पड़ गया है, वहां से 4799 करोड़ रु पये कम कमाये गए, पहले तय बजट के मुताबिक और आय के दूसरे स्रेत में तो विकट मंदी है, वहां से तय आय के मुकाबले 9570 करोड़ रुपये कम आए।

 यानी मंदी के चलते आय के दोनों स्रेतों से तय कमाई के मुकाबले 14369 करोड़ रु पये की कमाई कम हुई है।

 जी रेलवे की बात हो रही है, यात्री किराये से जितना कमाने की उम्मीद थी, उसके मुकाबले 4799 करोड़ रुपये कम आए।

 माल भाड़े से जितनी रकम हासिल करने की उम्मीद थी, उसके मुकाबले 9570 करोड़ रु पये कम आए।

 एक कारोबारी कंपनी होती, तो इस स्थिति को संकट घोषित करके सारी परियोजनाओं को स्थगित करके नए तरीके से कमाई में जुट जाती।

 पर रेल कारोबारी कंपनी नहीं है।

 हालांकि इसकी कई कंपनियां बहुत शानदार कारोबार कर सकती हैं, पर करती नहीं हैं।

, रेलमंत्री ने योजनाओं की झड़ी लगा दी है; इस उम्मीद में कि अर्थव्यवस्था की हालत सुधरेगी तो रेल मंत्रालय आय के अपने टारगेट हासिल कर लेगा।

 रेल मंत्रालय ने कमाई के अपने टारगेट 2016-17 के लिए उस रकम से भी ज्यादा रखे हैं, जो रकम 2015-16 में हासिल ही नहीं की जा सकी थी।

 रेल मंत्रालय को उम्मीद है कि पिछले साल जो हासिल नहीं हो पाया था, वह 2016-17 में हासिल हो जाएगा।

 उम्मीद पर दुनिया कायम है, रेलवे कुछ ज्यादा ही उम्मीद पर कायम है।

 इसलिए 400 आधुनिक स्टेशनों की योजना है।

 नई पटरियां बिछाने की योजना है।

 इसके अलावा सातवें वेतन आयोग की सिफारिशों ने 32000 करोड़ रु पये का बोझ भी डाला है रेलवे पर।

 उसकी व्यवस्था अलग से करनी होगी।

 रेल विभाग आास्त है कि अर्थव्यवस्था की हालत बेहतर होगी और रेल विभाग उतनी कमाई कर लेगा, जितनी पिछले साल नहीं कर पाया था।

 रेल बजट ने यात्रियों को निराश नहीं किया है।

 रेल बजट ने उनके खर्च में बढ़ोत्तरी नहीं की है।

 आम तौर पर उपभोक्ता महंगाई के इस दौर में किसी भी वस्तु या सेवा के दाम साल भर में अपरिवर्तित रहने की उम्मीद नहीं करता।

 पर रेल ने उपभोक्ताओं को उम्मीद से ज्यादा दिया है।

 रेल किराये बढ़ाकर नहीं देने होंगे।

 रेल बजट ने साफ-सफाई, चादर-तकिया, 182 नंबर सिक्योरिटी के लिए, बेहतर ई-टिकटिंग, बेहतर कैटिरंग, तकनीक के बेहतर इस्तेमाल, सुरक्षा, मनोरंजन के बेहतर इंतजाम, रेल डिब्बों की बेहतर डिजाइन का वादा किया है।

 यह तो देखने में आया कि तकनीक का बढ़िया इस्तेमाल प्रभु के कार्यकाल में हुआ है।

, अकसर ऐसी खबरें आती रहती हैं कि ट्विटर पर शिकायत या निवेदन किए जाने पर रेल मंत्रालय ने फौरन एक्शन लिया है।

 जरूरतमंदों को दूध-दवा पहुंचाई है।

 सुरक्षा का इंतजाम किया है।

 बजट 2016-17 तकनीक को यात्रियों की बेहतर सेवाओं के लिए इस्तेमाल का वादा करता है।

 कुल मिलाकर यात्रियों को इस बजट से खुश होना चाहिए।

 इस दौर में कोई सेवा या सामान बेचनेवाला कारोबारी अपने कस्टमर से यह नहीं कहता कि तुम्हें माल या सेवा उसी कीमत पर मिलेगी, जिस कीमत पर पिछले साल मिली थी।

 यानी विपक्ष को इस मसले पर सरकार पर निशाना साधने का मौका नहीं मिल पा रहा है।

 सिवाय इस आलोचना के कि प्रभु बताएं कि वह संसाधन कहां से लाएंगे।

 प्रभु ने इस संबंध में अपने रेल बजट में दो बातें की हैं।

 एक तो उन्होंने आय के जो अनुमान बताए हैं, उसमें उन्होंने परम आशावादिता दिखाई है।

 इसके अलावा अपने बजट भाषण में एक टर्म का प्रयोग किया है-नवअर्जन।

 यानी नए तरीके से कमाने की जुगत।

 नवअर्जन की मंदी के दौर में सख्त जरूरत होती है, क्योंकि आय के परंपरागत स्रेत सूखते हैं।

 ग्राहक ज्यादा खर्च करने के मूड में होते नहीं है, तो ऐसी सूरत में फिर कमाई कैसे हो, यह सवाल खड़ा हो जाता है।

 रेल विभाग के सामने इस समय एक कन्फ्यूजन यह है कि यह बतौर कारोबार चले या फिर एक ऐसी सरकारी सेवा के तौर पर, जिसका उद्देश्य जनता की सेवा करना है।

 जनता की सेवा करना अगर उद्देश्य है, तो फिर घाटे-मुनाफे की चिंता का मसला खत्म हो जाता है।

 गौरतलब है कि रेल विभाग यात्री किराये के मसले पर भारी घाटा उठाता है।

 यानी यात्री किरायों से रेल विभाग कमाता नहीं है, बल्कि गंवाता है।

 पर यात्री के प्रति सरकार की प्रतिबद्धता है।

 इसे लाभ हानि के मानकों पर नहीं आंका जा सकता है।

 पर कोई संगठन अगर लगातार रकम गंवाए, तो उसकी वित्तीय स्थिति पर सवाल खड़े हो जाते हैं।

, रेल मंत्रालय के कुछ भूतपूर्व अधिकारी यह कहते हुए पाए जाते हैं कि रेल मंत्रालय करीब 35000 करोड़ रु पये सिर्फ रेल किरायों को सस्ता करने में गंवा देता है।

 यह रकम रेल मंत्रालय को वित्त मंत्रालय वापस कर दे।

 वित्त मंत्रालय के पास पहले ही खर्चो की बहुत बड़ी सूची है, वह 35,000 करोड़ रुपये रेलवे को निकालकर आसानी से नहीं दे सकता।

 यहां से सवाल उठता है कि रेलवे अपने खर्चे पूरे करे कहां से।

 रेल चूंकि कंपनी कारोबार की तरह से नहीं चल रहा, इसलिए मुनाफा कमाना खास तौर पर यात्री किरायों से, इसके डीएनए में नहीं है।

 रेल भाड़े से कमाये नहीं जा पा रहे, यात्री किरायों से कमाना संभव नहीं है, तो पैसा आएगा कहां से।

 इस सवाल से कई रेलमंत्री जूझते हैं।

 फिर जो बजट पेश करते हैं, उसमें उत्तर मिलता है कि उम्मीद पर रेलवे कायम है।

 रेल विभाग भारत सरकार का बहुत ही महत्त्वपूर्ण विभाग है।

 इतना अहम कि 1924 से इसका बजट अलग से पेश होता है।

 1924 में अर्थव्यवस्था के लिहाज से सबसे महत्त्वपूर्ण सेक्टर कृषि सेक्टर होता था, पर उस सेक्टर का बजट आजतक अलग नहीं हुआ।

 पर रेलवे का बजट अलग चल रहा है।

 रेल विभाग पैसा तो उगाह सकता है।

 पर वह पैसा अगर बतौर कमाई हासिल नहीं किया गया, बतौर कर्ज हासिल किया गया।

 रेल विभाग के अंतर्गत काम करनेवाले कई संस्थानों ने बांड जारी करके, कर्ज लेकर संसाधन उगाहे हैं।

 पर कर्ज की भी सीमा होती, कारोबारी कंपनियां समझती हैं।

 अगर कमाई का स्कोप सीमित हो, तो कर्ज भी एक हद के बाद नहीं लिये जा सकते, पर अगर सरकार की गारंटी पीछे हो, तो कर्ज की सीमा व्यावहारिक तौर पर खत्म हो जाती है।

 रेल विभाग उस स्थिति में है कि उसे संसाधनों की चिंता बतौर कारोबारी नहीं करनी है।

 इसी स्थिति में ऐसा बजट आता है कि पिछले टारगेट पूरे ना कर पाने के बावजूद अगले टारगेट महत्त्वाकांक्षी पेश कर दिए जाते हैं।

 कुल मिलाकर रेल बजट उम्मीदों की नींव पर खड़ा महत्वाकांक्षी बजट है।

 सिर्फ उम्मीदों पर टिके होने के अपने खतरे हैं, ये बात प्रभू नहीं समझेंगे, तो कौन समझेगा।

, रेलमंत्री ने योजनाओं की झड़ी लगा दी है; इस उम्मीद में कि अर्थव्यवस्था की हालत सुधरेगी तो रेल मंत्रालय आय के अपने टारगेट हासिल कर लेगा।

 मंत्रालय ने कमाई के टारगेट 2016-17 के लिए उस रकम से भी ज्यादा रखे हैं, जो रकम 2015-16 में हासिल ही नहीं की जा सकी थी रेल विभाग उस स्थिति में है कि उसे संसाधनों की चिंता बतौर कारोबारी नहीं करनी है।

 इसी स्थिति में ऐसा बजट आता है कि पिछले टारगेट पूरे ना कर पाने के बावजूद अगले टारगेट महत्त्वाकांक्षी पेश कर दिए जाते हैं, सौजन्य: राष्ट्रीय सहारा, 26.02.2016,आलोक पुराणिक,  ।

