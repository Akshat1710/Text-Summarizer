नोटबंदी की जमीनी हकीकत पाने से ज्यादा खोने का डर (बिजनेस स्टैंडर्ड)।

 =": #0000;"अगले वित्त वर्ष में निवेश की हालत खराब हो सकती है।

 श्रमिकों को उनके गांवों से काम की जगह पर दोबारा लाने में वक्त लगेगा।

 इस बारे में विस्तार से बता रहे हैं राहुल खुल्लर।

नोटबंदी के दायरे में कितने नोट आए।

 नोटबंदी के समय 500 रुपये के 8.58 लाख करोड़ रुपये मूल्य के नोट चलन में थे।

 इसी तरह 1,000 रुपये के 6.86 लाख करोड़ रुपये मूल्य के नोट भी मौजूद थे।

 सरकार ने एक झटके में ही इन सभी नोटों को चलन से बाहर कर दिया।

 इस तरह कुल 15.44 लाख करोड़ रुपये के नोट इस फैसले की जद में आ गए।

 नोटबंदी का मुख्य मकसद क्या था।

 काले धन के रूप में रखे गए नोटों और काली संपत्ति को निरर्थक साबित करने के इरादे से सरकार ने नोटबंदी लागू की थी।

 सरकार क्या वांछित नतीजे हासिल करने में सफल रही।

 सरकार को उम्मीद थी कि नोटबंदी के दौरान लोगों के पास काले धन के रूप में रखे गए करीब 25 फीसदी नोट बैंकों में लौटकर नहीं आएंगे।

 सरकार यह मानकर चल रही थी कि काला धन रखने वालों के पास वैध कागजात नहीं होने से वे इन नोटों को बैंकों में जमा नहीं कर पाएंगे और उनके नोट रद्दी के कागज बन जाएंगे।

, सरकार का यह तर्क कितना सही है कि कुछ पाने के लिए थोड़ा दर्द झेलना ही पड़ेगा।

 नोटबंदी से कुछ हद तक आर्थिक गतिविधियों में गतिरोध पैदा हो सकता है।

 देश के सभी लोगों पर इसका असर पड़ेगा।

 पुराने नोटों की जगह नए नोटों की पर्याप्त उपलब्धता होने में थोड़ा समय लगेगा जो कारोबार पर भी असर डालेगा।

 काले धन के खात्मे के लिए यह दर्द सभी को झेलना होगा।

, नोटबंदी के एक महीने बाद कितने नोट चलन से बाहर हो चुके थे।

 10 दिसंबर तक कुल विमुद्रीकृत नोटों में से 80.5 फीसदी नोट यानी 12.44 लाख करोड़ रुपये मूल्य के नोट बैंकिंग प्रणाली में लौट चुके थे।

 पिछले कुछ दिनों में 30,000 करोड़ रुपये प्रतिदिन के हिसाब से पुराने नोट बैंकों में जमा हो रहे हैं।

 नोटबंदी की समय-सीमा करीब आने से इस राशि में धीरे-धीरे कमी देखी जाएगी।

, अगर 10 दिसंबर के बाद के 20 दिनों में प्रतिदिन 10,000 करोड़ रुपये के हिसाब से भी पुराने नोट जमा होते हैं तो करीब 2 लाख करोड़ रुपये बैंकों तक पहुंच जाएंगे।

 इस तरह नोटबंदी के तहत कुल 14.44 लाख करोड़ रुपये मूल्य के पुराने नोट बैंकों तक पहुंच चुके होंगे जो कि विमुद्रीकृत नोटों का 93.5 फीसदी हिस्सा होगा।

 इसका मतलब है कि कुल 1 लाख करोड़ रुपये या उससे भी कम मूल्य के नोट ही रद्दी के कागज बनने जा रहे हैं।

, विमुद्रीकृत नोटों की जगह कितने नए नोट जारी किए गए हैं।

 बैंकों को 10 दिसंबर तक 4.61 लाख करोड़ रुपये के नए नोट जारी किए गए थे।

 इनमें 2,000 रुपये के 3.2 लाख करोड़ रुपये मूल्य के नोट, 500 रुपये के 40,000 हजार करोड़ रुपये के नए नोट और 100 रुपये या उससे भी छोटे मूल्य के करीब 1 लाख करोड़ रुपये के नोट शामिल हैं।

 इसका तात्पर्य है कि विमुद्रीकृत नोटों की करीब 20 फीसदी मुद्रा को नए नोटों से बदला जा चुका था।

 इसके अलावा कम मूल्य वाले नोटों की आपूर्ति भी बढ़ी है।

 कुल मिलाकर करीब 30 फीसदी पुरानी मुद्रा के बराबर नए नोट जारी हो चुके थे।

, रिजर्व बैंक ने कितने नए नोट छापे हैं।

 नए नोटों की संख्या 2,180 करोड़ है जिनमें से 2,010 करोड़ नोट तो 100 रुपये या उससे कम मूल्य के हैं जबकि 500 और 2,000 रुपये के 170 करोड़ नोट जारी किए गए हैं।

 इनमें बड़ी संख्या 2,000 रुपये के नोटों की है।

 छोटी कीमत वाले अधिक नोट जारी करने की वजह यह है कि बाजार में मुद्रा तरलता बनी रहे।

 नए नोटों की आपूर्ति का लक्ष्य हासिल करने में कितना समय लगेगा।

 मान लीजिए कि 8.58 लाख करोड़ मूल्य के बराबर 500 रुपये के नए नोट जारी किए जाएंगे।

 इसी तरह 1,000 रुपये के पुराने नोटों की कीमत के बराबर 2,000 रुपये के नोट छापे जाएंगे।

 रिजर्व बैंक के आंकड़ों से नोट छापने की उसकी क्षमता का अनुमान लगाया जा सकता है।

 10 दिसंबर तक इस क्षमता का बड़ा हिस्सा 100 रुपये या उससे छोटे नोटों की छपाई में लगा हुआ था जबकि उसकी दैनिक छपाई क्षमता का 20 फीसदी ही 500 और 2,000 रुपये के नोटों में लगा था।

, अगर 10 दिसंबर के बाद 500 और 2,000 रुपये के नोटों की छपाई को तिगुना कर दिया जाता है तो भी 500 और 1,000 रुपये के पुराने नोटों के बदले 500 और 2,000 रुपये के नए नोटों को छापने में 118 दिन लग जाएंगे।

 अगर मुद्रण क्षमता को केवल दोगुना ही किया जाता है तो यह समय 177 दिन का हो जाएगा।

 संभव है कि 2,000 रुपये के नोटों को तुड़ाने में हो रही मुश्किलों को देखते हुए रिजर्व बैंक 500 रुपये के नोटों की संख्या बढ़ा दे।

 उस स्थिति में नए नोटों के मुद्रण में लगने वाला समय और बढ़ जाएगा।

 मुद्रा तरलता की हालत सुधारने के लिए 100 रुपये के नोटों की उपलब्धता बढ़ाने के बारे में सोचा गया तो समय-सीमा और भी बढ़ जाएगी।

, इन आकंड़ों से उभरते परिदृश्य पर गौर करते हैं।

 पहला, नोटबंदी के समय सोचा गया था कि करीब 3-4 लाख करोड़ रुपये बैंकिंग प्रणाली से बाहर रह जाएंगे।

 मान लीजिए कि वह रकम 3.75 लाख करोड़ रुपये होती।

 उस स्थिति में 15 करोड़ रुपये से अधिक रकम रखने वाले घरों की संख्या 25 हजार के आसपास होती।

 देश की 125 करोड़ आबादी को देखते हुए घरों की संख्या 25 करोड़ होने का अनुमान है।

 इसका मतलब है कि हमारी जनसंख्या के केवल 0.01 फीसदी घरों से होने वाले फायदे के चक्कर में 99.99 फीसदी घरों को होने वाली भारी परेशानियों को उचित ठहराने की कोशिश हो रही है।

, दूसरा, अब यह साफ हो चुका है कि सरकार के अनुमानों से काफी कम फायदा होने वाला है।

 इसके उलट नोटबंदी के दौरान करोड़ों लोगों को होने वाली बड़ी मुश्किलों को कमतर करके आंका गया था।

 बड़े पैमाने पर आर्थिक गतिविधियां ठप हो चुकी हैं।

 नोटबंदी से होने वाला फायदा अभी आभासी है लेकिन इसकी पीड़ा तो दिख रही है।

 तीसरा, रिजर्व बैंक ने जो नए नोट जारी किए हैं उनमें बड़ी संख्या 2,000 रुपये और 100 रुपये या उससे कम मूल्य के नोटों की है।

 इससे 500 रुपये के नए नोटों की उपलब्धता कम होने की वजह पता चलती है।

 2,000 रुपये के बजाय 500 रुपये के नोट छापने का मतलब है कि उतने ही मूल्य के चार गुना नोट छापने पड़ेंगे।

, चौथा, विमुद्रीकृत नोटों की जगह नए नोटों की पूरी खेप उतारने में कम-से-कम मार्च मध्य तक का समय लगेगा।

 यह मई-जून 2017 तक भी पहुंच सकता है।

 अब ज्यादा ध्यान 500 रुपये के मुद्रण पर दिया जाएगा, लिहाजा इसकी संभावना बेहद कम है कि कुल विमुद्रीकृत मुद्रा के आधे हिस्से के बराबर नए नोट जनवरी 2017 की शुरुआत तक जारी हो जाएंगे।

 इसकी अधिक वास्तविक सीमा जनवरी के अंत तक ही लग रही है।

, पांचवां, आर्थिक गतिविधियों में आए गतिरोध का सिलसिला अगली तिमाही या फिर उससे आगे तक भी जारी रहेगा।

 इसका मतलब है कि दो तिमाहियों तक अर्थव्यवस्था पर नोटबंदी का विपरीत असर दिखाई देगा।

 आर्थिक सुस्ती के जिन अनुमानों को शुरू में अत्यंत खराब मानते हुए नकार दिया गया था, अब वे उतने बेरहम नहीं लगते हैं।

 ऐसे में मुख्य मुद्दा यह है कि अर्थव्यवस्था को दोबारा पटरी पर लाने में कितना समय लगेगा।

 इसके विलंबकारी प्रभाव भी होंगे।

 तार्किक अपेक्षाओं को पलटना होगा।

 अगले वित्त वर्ष में निवेश की हालत खराब हो सकती है।

 श्रमिकों को उनके गांवों से काम की जगह पर दोबारा लाने में वक्त लगेगा।

 फिर, क्या सरकार के लिए अर्थव्यवस्था को मजबूती देने वाले कदम उठाने जरूरी हो जाएंगे।

 सियासी मजबूरियों ने पूरी बहस को बदलने का काम किया है।

 लेकिन वित्त मंत्रालय के शीर्ष अधिकारियों को बखूबी पता है कि डिजिटल और कैशलेस इंडिया से कहीं अधिक गंभीर मुद्दों पर ध्यान देने की जरूरत है।

, (लेखक भारतीय दूरसंचार नियामक प्राधिकरण (ट्राई) के पूर्व अध्यक्ष और केंद्र सरकार के पूर्व वाणिज्य सचिव हैं), – राहुल खुल्लर।

सौजन्य – बिजनेस स्टैंडर्ड।

