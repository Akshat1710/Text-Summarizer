दिसंबर में बढ़ोतरी के लिए रहें तैयार  (बिजनेस स्टेंडर्ड )।

अब यह काफी स्पष्ट होता जा रहा है कि किसी भी सूरत में मध्य दिसंबर में होने वाली अपनी बैठक में अमेरिकी फेडरल रिजर्व ब्याज दरों में बढ़ोतरी करेगा।

 अगर आने वाले हफ्तों के दौरान आर्थिक गतिविधियों में अचानक से गिरावट नहीं आती, वैश्विक स्तर पर बहुत अस्थिरता नहीं आती या रोजगार सृजन में अनायास सुस्ती नहीं आती तो लगभग तय है कि 16 दिसंबर की बैठक में फेडरल रिजर्व 25 आधार अंकों की बढ़ोतरी करेगा।

, फेडरल की गवर्नर जेनेट येलेन बढ़ोतरी को लेकर दृढ़निश्चयी नजर आ रही हैं और ऐसा कर वह इस पर चल रही बहस पर विराम लगाना चाहेंगी।

 निवेशकों के लिए जब यह तय हो जाएगा कि फेड कब बढ़ोतरी करने जा रहा है तो उनके सामने दो और पहलू होंगे, जिन पर उन्हें विचार करना होगा।

 पहला तो यह कि जब एक बार ब्याज दरों में बढ़ोतरी हो जाएगी तो आगे किस रफ्तार और बारंबारता से बढ़ोतरी होगी और दूसरा यह कि दर बढ़ोतरी के इस चक्र का जोखिम वाली परिसंपत्तियों पर व्यापक रूप से क्या प्रभाव होगा।

, जहां तक पहले बिंदु का सवाल है तो ज्यादा संभावना इसी बात की है कि दरों में सीमित बढ़ोतरी होगी और वह भी बहुत कम और निश्चित दायरे में।

 वैश्विक अर्थव्यवस्था में कमजोरी को देखते हुए, जहां अपस्फीति चक्र के साये का डर लगातार बना हुआ है और अमेरिकी अर्थव्यवस्था में सुधार की स्थिरता में भी भरोसा डगमगा रहा है, कोई नहीं चाहेगा कि वृद्घि की रफ्तार पलट जाए।

, तथ्य यही है कि अगर वृद्घि की राह फिसलन भरी रही तो उस गलती की भरपाई के लिए किसी के पास कोई नीतिगत उपाय नहीं होगा।

 वास्तव में आईएमएफ तो फेडरल रिजर्व को दरें बढ़ाने पर हतोत्साहित कर चुका है, उसने बहुत जल्द दरें बढ़ाने को लेकर उभरते बाजारों और वैश्विक अर्थव्यवस्था के जोखिम की दुहाई दी है।

 अमेरिका में भी तमाम प्रभावशाली आर्थिक टिप्पणीकार मानते हैं कि वृद्घि के रुझान की दरों में बुनियादी गिरावट आ रही है और हम लगभग अपस्फीति के मंझधार में आ गए हैं।

 उन्होंने दरों में बढ़ोतरी को लेकर भी चेताया है।

, वहीं फेड बेहद कम ब्याज दरों के जोखिम से वाकिफ है।

 वह यह पक्का करना चाहता है कि मुद्रास्फीति मजबूत हो।

 वह कम ब्याज दरों के फलस्वरूप खराब पंूजी आवंटन और वित्तीय बाजार बुलबुले के नतीजों पर फोकस करना चाहता है।

 वे लोग बेहद कम ब्याज दरों के नतीजों से या तो वाकिफ नहीं हैं या बेपरवाह हैं।

 भले ही वे पेंशन योजनाओं और बीमा कंपनियों जैसे संस्थागत स्वरूप वाले हों या निजी हैसियत से आवाज उठाने वाले हों, बचतकर्ताओं को शून्य या नकारात्मक ब्याज दरों का खमियाजा उठाना पड़ा है।

 आप भी उपभोग की बौछार और पूंजी के गलत आवंटन को प्रोत्साहन देकर दीर्घावधि वृद्घि को नुकसान पहुंचा रहे हैं।

 शून्य ब्याज दरों की अवधि के इतना लंबा खिंचने की कीमत हम सभी को चुकानी होगी।

, आज स्थितियां अतीत से उलट नजर आ रही हैं।

 अतीत में जहां दुनिया भर के केंद्रीय बैंक दरें बढ़ाने के लिए हमेशा तत्पर नजर आते थे, वे हमेशा वक्र से आगे रहने की कोशिश करते थे, उन्हें मुद्रास्फीति से लडऩे में अपनी साख की फिक्र सताती थी और वे मौद्रिक नीति संचरण में विदेशी मुद्रा के पहलुओं का भी ध्यान रखते थे, उसके विपरीत आज फेड या अन्य केंद्रीय बैंक जानबूझकर वक्र से पीछे रहने की मंशा दिखा रहे हैं, मुद्रास्फीति को बढऩे देते हैं और उपभोक्ताओं और कारोबारी आकांक्षाओं का ध्यान रखते हैं।

 वक्र से पीछे रहने के बजाय उन्हें यह चिंता अधिक होती है कि अपस्फीति ताकतें जोर न पकड़ें।

 फेड द्वारा तेजी से दरें बढ़ाने या किसी भी वक्त अन्य केंद्रीय बैंकों द्वारा अपने रुख में बदलाव के सीमित जोखिम नजर आते हैं।

, जहां तक निवेशकों के दूसरे पहलू का सवाल है तो यह लगभग सर्वमान्य बात है कि फेड द्वारा ब्याज दरों में बढ़ोतरी करने और ईसीबी (यूरोपियन केंद्रीय बैंक) द्वारा अपने राहत पैकेज (क्यूई) के दायरे में संभावित बढ़ोतरी और ब्याज दरों के नकारात्मक होने के अनुमान से अमेरिकी डॉलर मजबूत होगा और इक्विटी विशेषकर उभरते बाजारों (ईएम) में शेयर बाजार कमजोर होंगे।

, डॉलर में होने वाली मजबूती से अन्य ईएम परिसंपत्तियों और वैश्विक जिंसों के लिए भी परिदृश्यचुनौतीपूर्ण होता जाएगा।

 मजबूत डॉलर की सूरत में अमूमन होता यही है कि ईएम परिसंपत्तियां बढिय़ा प्रदर्शन नहीं कर पातीं और तमाम निवेशकों को लगता है कि इस चक्र में शायद सबसे बड़ा बुलबुला ईएम ऋण (डेट) में बनेगा।

 इस समय बाजार में संभवत: यही सबसे बड़ा और सर्वमान्य समीकरण (मजबूत डॉलर, कमजोर यूरो और कमजोर ईएम) बन रहा है।

, हालांकि इसका एक विपरीत दृष्टिïकोण भी है।

 इस पर नजर डालनी होगी कि जून, 2004 और फरवरी, 1994 में फेड द्वारा ब्याज दरों में बढ़ोतरी के बाद तीन वर्षों की अवधि में परिसंपत्तियों की कीमत कैसे प्रभावित हुई।

 उनका तर्क है कि ये दो प्रकरण केवल मौजूदा चक्र और परिदृश्य में ही प्रासंगिक है।

 इन दोनों अवसरों पर फेड ने लंबी अवधि तक बेहद कम ब्याज दर के बाद दरों में बढ़ोतरी की।

 दोनों मामलों में जापानी और यूरोपीय मौद्रिक नीति अमेरिका की तुलना में नरम ही रही और उनके संबंधित केंद्रीय बैंकों ने काफी बाद में जाकर बढ़ोतरी की राह अपनाई।

 आम धारणा और निवेशकों के मौजूदा रुख के उलट 1994 और 2004 में फेड द्वारा दरों में बढ़ोतरी के तुरंत बाद डॉलर कमजोर हो गया।

, तीन वर्षों के दौरान यह अपने शुरुआती स्तर से नीचे ही रहा।

 बढ़ोतरी के बाद पहले एक साल में विभिन्न क्षेत्रों के इक्विटी बाजार व्यापक रूप से स्थिर रहे और उन्होंने बढिय़ा प्रदर्शन किया।

 इनमें कोई क्षेत्रीय रुझान नहीं था, 1994 में अमेरिकी इक्विटी का सबसे दमदार प्रदर्शन रहा तो वर्ष 2004 में एशिया में सबसे बढिय़ा नतीजे दिखे।

 दोनों अवसरों पर बॉन्ड बेदम साबित हुए, जिन्होंने कम प्रतिफल दिया।

, स्वाभाविक है कि इतिहास शायद खुद को न दोहराए और दो आंकड़ों के दम पर किसी भी निष्कर्ष को लेकर सवाल उठाए जा सकते हैं और इस बात से कोई फर्क नहीं पड़ता कि मौजूदा माहौल से वे कितना मेल खाते हों।

 हालांकि यह जरूरी नहीं कि डॉलर मजबूत हो और इक्विटी और ईएम परिसंपत्तियां दबाव में आ ही जाएं।

 पहले भी ऐसे दौर रहे हैं, जब कमोबेश ऐसे ही हालात में स्थिति एकदम उलट रही।

 कुल मिलाकर अगर वैश्विक इक्विटी बाजार खुद को संभाल लेता है और डॉलर स्थिर रहता है तो अमेरिका की तुलना में अंतरराष्टï्रीय बाजार बेहतर प्रदर्शन करेंगे,  , सौजन्य :-बिजनेस स्टेंडर्ड   ,30.11.2015, आकाश प्रकाश (अमांसा कैपिटल से जुड़े हैं।

 ये उनके निजी विचार हैं)।

