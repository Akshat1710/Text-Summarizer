दीवारें बोलती हैं : कहानी उप्र की परेशानी की (दैनिक भास्कर)।

शेखर गुप्ता, उत्तर प्रदेश में दीवार पर लिखी इबारत उससे एकदम अलग ही कहानी बताती है, जो हम पिछले दशक में पढ़ते, रिपोर्ट करते रहे हैं।

 वहां अब बदलाव के संकेत हैं।

 वह उत्साह जिसने यूपीए को 2009 में ज्यादा बहुमत के साथ सत्ता में लौटाया था, युवा अखिलेश में उस बहुमत के साथ भरोसा जताया था, जो ‘माय’ (मुस्लिम-यादव) से संभव नहीं था, मोदी को 2014 में ऐतिहासिक जीत तोहफे में दी, अब ठंडा पड़ रहा है।

 हताशा फिर हमें पहचान की राजनीति की ओर ले जा रही।

 कई लोगों को इससे बाहर आने की ऊर्जा व हिम्मत देने वाली उम्मीद अब फीकी पड़ रही है।

, इस बदलती मनोवृत्ति के अधिक गहरे संकेत पकड़ने के लिए मैं चार दिन दिल्ली से उत्तर प्रदेश के पश्चिमी, जाट बहुत क्षेत्र में बुंदेलखंड होता हुआ, यादवों के गढ़ इटावा, कानपुर और लखनऊ में भटकता रहा और बाराबंकी के पास जैदपुर गांव (और चुनाव क्षेत्र) में इसे पकड़ा।

 20 वर्षीय अतातुर रहमान अंसारी ने मुझे चमचमाता कार्ड दिया वह उससे कुछ ज्यादा ही बताता था, जो दीवार पर लगे उसके साइनबोर्ड और उनकी खाली दुकान कह रही थी।

 उनका ‘स्टार ऑनलाइन सेंटर’ और ‘जनसेवा केंद्र’ सिर्फ एक माह पुराने हैं।

उनके कार्ड में बिज़नेस का ब्योरा है, जिसमें वह सब है जो आपको चाहिए लेकिन, जिन्हें आप किराना दुकान पर नहीं पाएंगे : हवाई व रेल टिकट, पेन कार्ड, आधार कार्ड, ई-पेमेंट, जन्म-मृत्यु प्रमाण-पत्र, राजस्व रिकॉर्ड की प्रतिलिपियां, जीवन बीमा, पासपोर्ट, परीक्षा व रोजगार के फॉर्म, फोन रिचार्ज, आदि।

 सबकुछ जो इंटरनेट पर करना संभव हो।

 अंसारी बीएससी के द्वितीय वर्ष के छात्र हैं।

 अंसारी बुनकर होते हैं और करघों पर सूत, विस्कॉस फाइबर और मध्यपूर्व में निर्यात के लिए रेशमी दुपट्टे बनाने का उनका बिज़नेस नोटबंदी के कारण ध्वस्त हो गया।

 फिर सोचा कि नोटबंदी ने जो संकट खड़ा किया, उसी से बिज़नेस खड़ा किया जाए।

 इसलिए स्टार ऑनलाइन सेंटर खोला।

 बिजली दूसरी समस्या थी, तो सोलर यूनिट लगा ली, जिससे दिन में उन्हें लगातार 300 वॉट बिजली मिलती है।

, यह पोर्टेबल सोलर यूनिट बिजली संकट के मारे इस प्रदेश में मोटर गैरेज और बाल काटने की दुकानों तक हर कहीं नज़र आ जाता है।

 स्टार ऑनलाइन सेंटर हमें इस प्रदेश में क्या-क्या गलत है, सबकी कहानी सुनाता है : लापरवाह सरकार, अार्थिक वृद्धि का अभाव, बेरोजगारी, इससे निकलने की तड़प और नाउम्मीदी।

 और अच्छी बात भी बताता है कि संकट में भी वे अवसर खोजने की कोशिश कर रहे हैं।

 बेशक, कुछ जुगाड़ के साथ।

 लोगों ने शिक्षा में उबरने की संभावना देखी।

 उन्होंने उधार लिया, जमीन के टुकड़े बेचे ताकि प्राइवेट कॉलेज में बच्चों को पढ़ा सकें।

 अाज उन्हीं बच्चों के पास ऊंची डिग्रियां हैं लेकिन, उन्हें नौकरियां नहीं मिलतीं अथवा शिक्षा की गुणवत्ता देखते हुए वे रोजगार लायक नहीं हैं।

 पालकों के सिर पर कर्ज है और वे गुस्से में हैं।

 सच तो यह है कि उनमें से कुछ खेतों में दिखते हैं, वही करते हुए जो उनके माता-पिता ने किया।

 पासी दलित राम सरन बीएससी हैं लेकिन, शाहजादपुर में जमीन से आलू निकाल रहे हैं।

 ये वहीं हैं जो एनडीटीवी के वाइरल हुए वीडियो में बड़े उत्साह से बता रहे थे कि वे क्यों नरेंद्र मोदी और उनकी शैली को पसंद करते हैं।

 उनके यहां सात किशोरियां रोजंदारी पर आलू निकालने काम करती हैं।

 उन्हें अभी वोट देने का अधिकार नहीं है।

 वे किसे वोट देतीं।

 वे चमकती आंखों से कहतीं हैं: मोदी।

 इसलिए 2019 का इंतजार करें।

युवाओं का मोहभंग हो गया है, वे गुस्से में है।

 एक अन्य गांव के ठाकुर (राजपूत) टोले में मास्टर ऑफ फिजिकल एजुकेशन जनक सिंह हैं।

 बेरोजगार, अपने खेतों और छोटी-सी राशन दुकान पर काम कर रहे हैं।

 सेना में भर्ती की तीन परेड में नाकाम रहे।

 मास्टर डिग्री वाला युवा सैन्य जीवन के लिए क्यों प्रयास कर रहा है, ऐसा आप उस राज्य में नहीं पूछ सकते जहां कुछ सौ चपरासी या सुरक्षा गार्ड बनने के लिए 20 लाख लोग आवेदन देते हैं, जिनमें ज्यादातर ग्रेजुएट व पोस्ट ग्रेजुएट होते हैं और कुछ तो पीएचडी तक होते हैं।

 मंदी की वापसी और घटिया दर्जे की शिक्षा हमें आबादीगत विनाश की ओर ले जा रही है।

 संदेह हो तो उत्तर प्रदेश जाकर दीवार पर लिखी इबारत पढ़िए।

, लखनऊ में अखिलेश यादव की टीम के कॉल सेंटर में एक शिफ्ट अमेठी के मध्यवर्गीय राजपूत परिवार की ब्यूटी सिंह चलाती हैं।

 आत्म-विश्वास से भरपूर अौर इतनी सतर्क कि वे मेरी रिपोर्टर वाली पुरानी ट्रिक चलने नहीं देतीं कि मैं कोई कागज या स्क्रीन पढ़ लूं।

 उसे 11 हजार रुपए प्रति माह मिलते हैं, फिर क्या हुआ जो उसके पास मास्टर्स डिग्री है।

 शिक्षा है पर रोजगार नहीं, डिग्री उम्मीद तो जगाती है लेकिन, उसमें नौकरी दिलाने की क्षमता नहीं और इसीलिए कुंठा है।

 कोई नया उद्योग नहीं, स्थानीय उद्योग (पीतल से चूड़ियों तक और चमड़े, ताले, रेशम व जरी से लेकर कपड़ा बुनाई, मिट्टी के बर्तन बनाने तक) नोटबंदी के झटके से बर्बाद हो गए हैं।

 ये क्रुद्ध युवा शहरों को आग नहीं लगा रहे हैं, नक्सली नहीं बन रहे हैं या भीड़ में तब्दील होकर पॉश कॉलोनियों में विध्वंस नहीं मचा रहे हैं अथवा पंजाब की तरह मादक पदार्थ नहीं ले रहे हैं तो आंशिक कारण यह है कि इस आशाहीन राज्य में उदासीनता बहुत जल्दी छा जाती है और आंशिक रूप से इसलिए कि लोकतंत्र में भरोसा बाकी है और चुनावों में गुस्से का गुबार निकल जाता है।

, इस चुनाव की तीन मुख्य विशेषताएं हैं।

 एक, किसी को किसी से ज्यादा उम्मीद नहीं है।

 दो, मतदाताओं में इतनी प्रबल प्रेरणा नहीं है कि वे मतदान का तरीका (ज्यादातर जाति आधारित) बदलें, इसलिए पुरानी जाति आधारित राजनीति लौट आई है।

 तीन, जो कुछ लोग ‘बाहर’ की थाह ले रहे हैं वे मोदी को देख रहे हैं बजाय अखिलेश, राहुल और यहां तक कि मायावती जैसे उनके तुलनात्मक रूप से युवा प्रतिद्वंद्वियों की ओर देखने के।

 क्या उनकी संख्या इतनी है कि इस चुनाव की हवा बदल सकें।

 यदि नहीं है या कि उनमें से कई अभी इतने छोटे हैं कि उन्हें स्कूल जाने वाली शाहजादपुर की बहनों की तरह मतदान का अधिकार नहीं है, तो संभव है कि यह गतिरोध 2019 में टूटे जब वे वोट देने लायक हो जाएंगे।

(ये लेखक के अपने विचार हैं।

)।

शेखर गुप्ता।

जाने-माने संपादक और टीवी एंकर।

T@SG।

सौजन्य- दैनिक बास्कर।

