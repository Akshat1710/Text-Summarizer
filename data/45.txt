मूल्यांकन की समस्या (राष्ट्रीय सहारा)।

मूल्यांकन शब्द या सम्प्रत्यम का तात्पर्य बहुत सीमित दायरे में लिया जाता है।

 और अधिक दुख का विषय तब बन जाता है, जब शिक्षा व्यवस्था का सबसे महत्त्वपूर्ण अंग शिक्षक भी या तो इसे नहीं समझते हैं या फिर समझकर भी इसका उपयोग एवं प्रयोग इसकी महत्ता के अनुरूप नहीं करते हैं।

 शिक्षा व्यवस्था इस तय को स्वीकार करने के लिए तैयार नहीं है कि मूल्यांकन उतना ही महत्त्वपूर्ण है जितना शिक्षण एवं अध्यापन।

यदि हम इसे व्यापक रूप में समझने का प्रयास करें तो आसानी से इन सम्प्रत्ययों के अंतर्सबंध को समझने में भूल नहीं करेंगे।

 शिक्षण एवं मूल्यांकन में अन्योनाश्रित संबंध है और यह तय है कि बिना प्रभावकारी मूल्यांकन के प्रभावी शिक्षण संभव नहीं है।

 मूल्यांकन का कार्य अंक एवं ग्रेड तक सीमित नहीं है।

 मूल्यांकन द्वारा प्राप्त प्रतिपुष्टि (फीडबैक) शिक्षण एवं शिक्षक की प्रभावोत्पादकता की जानकारी देता ही है साथ ही छात्र की उपलिब्ध, रुचि तथा उसके समझने या समझने से संबंधित तय का भी उद्घाटन करता है।

 विद्यालय शिक्षा की गुणवत्ता वृद्धि में उचित मूल्यांकन आवश्यक है और पूरा शिक्षा जगत इस तय को अपने ढंग से समझने और समझाने में व्यस्त है।

 मूल्यांकन किसे करना है।

-शिक्षकों को, भले ही उनकी भूमिका परीक्षक की भी हो।

 मूल्यांकन की सफलता-असफलता सीधे शिक्षक से संबंधित है और नीति निर्धारक इस तय से साक्षात्कार ही नहीं करना चाहते।

 दसवीं की परीक्षा विद्यालय आधारित हो या बोर्ड आधारित।

 आठवीं तक उत्तीर्ण न करने की प्रक्रिया को बंद रखें या चालू रखें।

 क्या देश ने इन दोनों मूल्यांकन से संबंधित विचारों को लागू करने से पहले नहीं सोचा था या अब उस तय को झुठलाने का प्रयास बिना सार्थक कारण से किया जा रहा है।

 जिसके फलस्वरूप ये निर्णय लिये गए।

 क्या नीति निर्धारकों के पास इस विपरीत प्रकृति के दो विचारों का कोई शोधपरक या विश्लेषण आधारित जवाब है।

 उत्तीर्ण-अनुत्तीर्ण से क्षय एवं संस्थागत (वेस्ट एवं स्टैगनेशन) का सीधा संबंध माना गया।

 तात्पर्य यदि छात्र-छात्राओं को अनुत्तीर्ण किया जाता है तो वो विद्यालय छोड़ देते हैं और पढ़ाई के प्रति उनमें नकारात्मक सोच पैदा हो जाती है।

 एक ही वर्ग में कई वर्ष रह जाने से छात्र-छात्राओं में ऐसे भाव जन्म लेते हैं।

 शायद शिक्षा जगत को याद हो कि इस देश में परीक्षा देने के भय से उत्पन्न आत्महत्या की प्रवृत्ति जब बढ़ी तो इसके उपाय के रूप में मूल्यांकन के प्रकृति में बदलाव की बात सोची गई।

 उन दिनों में केंद्रीय विद्यालय संगठन (केवीएस) ने कई कार्यक्रम आयोजित कर अपने शिक्षकों को इस समस्या से एवं इसके उपाय से परिचित कराने का सफल प्रयास भी किया।

 क्या देशजानता है कि मूल्यांकन पद्धति में हुए इस बदलाव का छात्र-छात्राओं में आत्महत्या की प्रवृत्ति में कोई सकारात्मक प्रभाव पड़ा है।

 यदि हां तो क्या इस तय का नीति-निर्धारण में उपयोग हुआ।

 मूल्यांकन परीक्षा की तरह संकुचित नहीं है, इसकी व्यापकता को व्यापक ढंग से उपयोग करने की जरूरत है।

 सतत एवं व्यापक मूल्यांकन का इतना सीमित उपयोग ही सारी समस्या की जड़ है।

 नई शिक्षा नीति (1986) का यह विचार कि नौकरी एवं उपाधि को अलग कर दिया जाए, विद्वानों का यह भी मत है कि मूल्यांकन शिक्षक से शुरू होकर शिक्षक पर ही खत्म हो जाए या यह कि पूरा मूल्यांकन आंतरिक हो बाह्य नहीं।

 राजस्थान के राज्यपाल की हैसियत से भारत की पूर्व राष्ट्रपति प्रतिभा पाटिल ने भी उच्च शिक्षा में सिर्फ आंतरिक मूल्यांकन की वकालत की थी।

 यह भी समझना आवश्यक है कि मूल्यांकन करने वाला मूल्यांकन की पद्धति से अधिक महत्त्वपूर्ण है।

 जब विद्वानों ने उच्च शिक्षा में सिर्फ आंतरिक मूल्यांकन का पक्ष लिया तो फिर इसे विद्यालय स्तर पर लागू करने या रखने में क्या परेशानी है।

 प्रश्न और जवाब के उपयोग से क्या अधिकतम सिखाया नहीं जा सकता।

 प्रश्न का जवाब प्रश्न की उपयोगिता का छोटा भाग है, बड़ा भाग जवाब के उपयोग से छूट गए या फिर कमजोर छात्र-छात्राओं को सिखाना है।

 क्या सतत एवं व्यापक मूल्यांकन के इस उपयोग या इसके सापेक्षिक अभिभार (वेटेज) से हम अनजान हैं।

 इस प्रकार से किए गए मूल्यांकन का पूरे मूल्यांकन में कितना अंश है।

 यह अहम प्रश्न सारी समस्याओं का समाधान स्वत: दे देते हैं।

 मूल्यांकन पद्धति में बदलाव एक अपरिपक्व निर्णय पर आधारित नहीं बल्कि शोध एवं विश्लेषण का उचित उपयोग निर्णय के केंद्र में हो।

 शिक्षा जगत के दार्शनिक, मनोवैज्ञानिक, समाजशास्त्रीय, तकनीकी एवं अन्य विचारों से अपरिचित नहीं हैं।

 और विभिन्न आयोगों एवं समितियों की अनुशंसा से भी परिचित हैं।

 क्या उन्हें इसका उचित प्रशिक्षण दिया गया है।

 क्या सतत एवं व्यापक मूल्यांकन कर सकने का उनके पास समय और अवसर है।

 प्रश्न के माध्यम से उठाई गई इन समस्याओं के समाधान से शायद मूल्यांकन पद्धति में निरंतर बदलाव या फिर निर्थक बदलाव से बचा जा सके।

 आठवीं कक्षा तक पास-फेल की नीति तक यूनिसेफके भारत प्रतिनिधि ने कहा कि इन बच्चों को पास-फेल के खेल में नहीं झोंकना चाहिए।

 आरटीई शिक्षा के प्रावधान की र्चचा करते हुए उन्होंने स्पष्ट किया कि यह निर्णय (पास-फेल) प्रावधान की गतिविधियों पर आधारित शिक्षा से मेल नहीं खाता।

 उन्होंने इस विचार की वकालत की कि पास-फेल का गुणवत्ता से कोई संबंध नहीं है बल्कि नीति सही ढंग से लागू न कर पाने से है।

 शिक्षकों की नियुक्ति, उनका प्रशिक्षण, उनकी सेवा-शतरे, उनके अर्थभार, उनके व्यावसायिक विकास आदि की अनदेखी कर कोई सुधार का प्रयास शिक्षा में सार्थक प्रमाण नहीं पा सकता।

 शिक्षक को जिम्मेवार बनाना राजनीतिक गीतिविधियों से ज्यादा-से-ज्यादा दूर रखना, गैर शैक्षिणक कायरे से कम-से-कम जुड़ने देना, शिक्षण से अलग कायरे में व्यस्त न होने की प्रकृति का विकास करना आदि इस दिशा में सार्थक पहल हो सकती है।

 और परिणाम देने वाले शिक्षकों की विभिन्न प्रकार से पुरस्कृत किया जा सकता है।

 कहना न होगा कि इन क्रियाकलापों का सीधा संबंध मूल्यांकन से प्रभावोत्पादकता एवं मूल्यांकन के यथा उचित अनुप्रयोग से है।

(लेखक शिक्षा शास्त्री हैं), – डॉ. ललित कुमार।

सौजन्य – राष्ट्रीय सहारा।

