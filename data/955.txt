जन संसद (दैनिक ट्रिब्यून)।

 ="-: ;" =": #0000;"चुनाव और परिवारवाद, कानून बने।

हमारे देश में राजनीति के पतन का सबसे बड़ा कारण एक अकेले परिवार का पार्टी पर आधिपत्य है।

 ऐसे राजनीतिक दल के आका चुनावों में सबसे पहले अपने परिवार के सदस्यों को उम्मीदवारी का टिकट थमाते हैं, कार्यकर्ताओं का नंबर तो बाद में आता है।

 अब धीरे-धीरे जनता भी परिवारवाद का विरोध करने लगी है।

 इस परिवारवाद को रोकने के लिए सरकार और चुनाव आयोग को कड़ा कानून बनाना ही होगा।

 एक परिवार से एक ही व्यक्ति को एक पद मिलना चाहिए।

,  ="-: ;"-पारुल गुप्ता, रादौर, पार्टियां नियम बनायें।

रजवाड़ों की तरह हर राजनीतिक दल में परिवारवाद हावी रहा है।

 भाजपा दूसरे दलों पर भाई-भतीजावाद और परिवारवाद पर तंज कसती रही है।

 लेकिन अब वह स्वयं भी परिवारवाद की परंपरा को बढ़ावा देने में लग गई है।

 अब मतदाता ही परिवारवाद काे समाप्त कर सकता है।

 ऐसे में जरूरी है कि चुनाव आयोग और राजनीतिक दल मिलकर नियम बनाएं कि पार्टी कार्यकर्ता एक ही बार सांसद और विधायक बन सकता है।

 दूसरी बार पार्टी का सीनियर कार्यकर्ता ही उम्मीदवार बने।

 जब तक ऐसे नियम नहीं बनते तब तक राजनीतिक दलों से परिवारवाद समाप्त नहीं हो सकता।

,  ="-: ;"–   अशोक शर्मा, जगाधरी, जनता ने बढ़ावा दिया।

कहने को देश में लोकतंत्र है लेकिन राजनीति को परिवारवाद की जंजीरों में जकड़ दिया गया है।

 अधिकतर दलों पर एक अकेले परिवार का एकाधिकार है।

 सच्चाई यह है कि जनता ने ही अकेले परिवार को राजनीति में बढ़ावा देकर अपने पैरों पर कुल्हाड़ी मारी है।

 समय का तकाजा है कि सरकार को कोई कानून बनाना चाहिए कि एक परिवार से एक व्यक्ति एक ही राजनीतिक दल की सदस्यता ले।

 इससे अकेले परिवार को राजनीति की मलाई चाटने से रोका जा सकेगा।

,  ="-: ;" –   तुषार मंगला, लाडवा, चुनाव आयोग पहल करे।

शुरू से ही कई राजनीतिक दलों में परिवार के सदस्यों का दबदबा रहा है और उनको ध्यान में रखकर टिकट दिया जाता है।

 अगर आम कार्यकर्ता चुनाव में खड़ा होने की चेष्टा करता है तो उसे पार्टी से निकाल दिया जाता है।

 चुनाव आयोग को इन बातों को मद्देनजर रखते हुए ऐसा कानून बनाना चाहिए जिसके अंतर्गत विभिन्न दल परिवार वालों काे टिकट न देकर आम कार्यकर्ता को टिकट दें।

 स्वस्थ लोकतंत्र में तभी अच्छे लोगों को चुना जा सकता है जब दलबदलुओं व परिवारवाद पर नकेल कसी जाएगी।

 देश की जनता को भी इस बारे सोचना होगा।

,  ="-: ;"–   सोहन लाल, बलबेहड़ा, योग्यता सर्वोपरि।

योग्यता के समक्ष परिवारवाद के बहाने लगाई गई बंदिश हो या कोई और लेकिन योग्य कार्यकर्ता को नज़रअंदाज किया जाना दोनों ही परिस्थितियों में नाइंसाफ़ी होगी।

 टिकट वितरण में केवल योग्यता को अधिमान दिया जाना चाहिए।

 टिकट वितरण में योग्यता के ऊपर दिया जाने वाला किसी भी प्रकार का अधिमान लोकतंत्र के लिये अत्यंत घातक सिद्ध होगा।

 प्रभावशाली राजनीतिक पार्टी हो या राजनेता, यह वो सच है जिसे किसी भी परिस्थिति में स्वीकार करने की प्रबल आवश्यकता है।

,  ="-: ;"–  जय भारद्वाज, तरावड़ी, वोट से बदलें फैसला।

भारत एक लोकतांत्रिक देश है।

 राजनीति में परिवारवाद को रोकने के लिए कानून बनाने का कोई औचित्य नजर नहीं आता।

 ऐसा कानून बनाने से अभिव्यक्ति के अधिकार का हनन तो होता ही है और साथ में यह असंवैधानिक भी है।

 यदि मतदाता को लगता है कि जिस प्रत्याशी को परिवारवाद के माध्यम से चुनाव मैदान में उतारा गया है, वह खरा नहीं है तो जनता दूसरे किसी दल के काबिल प्रत्याशी को अपना मत देकर परिवारवाद की राजनीति को हतोत्साहित कर सकती है।

 ऐसा करने से दूसरी पार्टियों को भी सीख मिलेगी और वे भविष्य में ऐसा करने से बचेंगी।

,  ="-: ;"–  रूप सिंह नेगी, सोलन, फैसला जनता करे।

निश्चित रूप से राजनीतिक दलों में परिवारवाद के चलते दूसरे कार्यकर्ताओं को नेतृत्व का मौका नहीं मिल पाता।

 परिवारवाद को समाप्त करने में मतदाता अहम योगदान दे सकता है।

 अगर परिवार का सदस्य नेतृत्व के लायक नहीं है तो जनता को उन्हें वोट ही नहीं देना चाहिए।

 जब वे हारेंगे तो पार्टी के दूसरे सदस्यों के नामांकन पर विचार करना पड़ेगा।

 परिवारवाद को खत्म करने की भी अंतिम शक्ति जनता के हाथ में है।

 अगर उम्मीदवार नेतृत्व के काबिल है तो परिवारवाद का रोड़ा नहीं अटकाना चाहिए।

,  ="-: ;" – सुमित विश्न सभ्रवाल, भिवानी, सौजन्य- दैनिक ट्रिब्यून।

