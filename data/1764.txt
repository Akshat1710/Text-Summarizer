चुनाव से पहले पालाबदल (अमर उजाला :Editorial)।

 =": #0000;"असम का यह घटनाक्रम जहां कांग्रेस की उदासीनता का उदाहरण है, वहीं भाजपा की चुनावी तैयारी और महत्वाकांक्षा का सुबूत भी।

खासकर पूर्वोत्तर में स्थानीय नेताओं में केंद्र में सत्तारूढ़ पार्टी के प्रति निष्ठा जताने की प्रवृत्ति दूसरी जगहों से अधिक है, इसके बावजूद असम में विधानसभा चुनाव से कुछ ही महीने पहले कांग्रेस के नौ विधायकों के टूटकर भाजपा में चले जाने को हल्के में नहीं लिया जा सकता।

 तब तो और नहीं, जब लोकसभा चुनाव में असम में कांग्रेस के बदतरीन प्रदर्शन के बाद से ही मुख्यमंत्री तरुण गोगोई के खिलाफ पार्टी में माहौल बनने की परिणति पिछले दिनों वरिष्ठ कांग्रेसी नेता हेमंत विस्व शर्मा के भाजपा में जाने से हुई।

, अभी भाजपा में शामिल होने वाले ये नेता शर्मा के समर्थक हैं, और आने वाले दिनों में कांग्रेस में और टूट की आशंका से भी इन्कार नहीं किया जा सकता।

 पालाबदल करने वाले नेताओं के खिलाफ पहले से चल रही कार्रवाई का हवाला देकर राज्य कांग्रेस भले इस मामले को ज्यादा महत्व न दे रही हो, पर असम का यह घटनाक्रम जहां कांग्रेस की उदासीनता का उदाहरण है, वहीं भाजपा की चुनावी तैयारी और महत्वाकांक्षा का सुबूत भी।

, बांग्लादेशी घुसपैठियों के खिलाफ बोलने, असम गण परिषद से नाता तोड़ने और सर्वानंद सोनोवाल को राज्य में पार्टी की बागडोर सौंपने का सुखद नतीजा भाजपा को लोकसभा में कुल चौदह में से सात सीटों में विजय के रूप में मिला था।

 असम की भौगोलिक स्थिति और जनसांख्यिकी ऐसी है कि वहां सत्ता में आना भाजपा की राजनीति के लिए बहुत जरूरी है।

 आगामी विधानसभा चुनाव के लिए मिशन-84 का उसका लक्ष्य बताता भी है कि जम्मू-कश्मीर में सत्ता साझा करने के बाद असम में सत्ता हासिल करने की हरसंभव कोशिश वह कर रही है।

, दूसरी ओर, 2001 से सत्ता पर काबिज तरुण गोगोई सरकार के लिए यह सबसे मुश्किल दौर है।

 विकास कार्य ठप हो जाने के अलावा गोगोई सरकार पर जाति की राजनीति करने और भ्रष्टाचार के भी आरोप हैं।

 लोकसभा चुनाव में अपने बेटे गौरव गोगोई को टिकट दिलवाकर भी, जो अब सांसद हो चुके हैं, गोगोई राज्य में अपने सहयोगियों के निशाने पर आ गए थे।

 लेकिन कांग्रेस नेतृत्व ने अब तक गोगोई के खिलाफ बगावत को बहुत भाव नहीं दिया है, जिसका खामियाजा विधानसभा चुनाव में भी उसे भुगतना पड़े, तो आश्चर्य नहीं।

, सौजन्य :- अमर उजाला , 7.11.2015।

