रोशनी की कामना का उत्सव ( अमर उजाला : Editorial)।

सूर्य की परिक्रमा करते हुए पृथ्वी कुछ खास पड़ावों से होकर गुजरती है, जिससे साल में दो संक्रांतियां और सम्पात आते हैं।

 संक्रांति वह समय होता है, जब पृथ्वी के आकाश में सूर्य की गति दक्षिण से उत्तर की ओर, या फिर उत्तर से दक्षिण की ओर हो जाती है।

 जबकि सम्पात तब होता है, जब दिन और रात बराबर होते हैं।

 संक्रांतियों और सम्पातों के बीच पड़ने वाली साल की चार तिमाहियों में से दीपावली का क्रम चौथी तिमाही में आता है।

 सौर-चंद्र कैलेंडर के हिसाब से यह साल का तीसरा पड़ाव है।

 सम्पात के बाद दीपावली पहली अमावस्या होती है।

दो संक्रांतियों के बीच, दक्षिणी संक्रांति या फिर दक्षिणायन को साल के आधे हिस्से के रूप में देखा जाता है।

 यह समय साधना के लिए, अपने-आपको समृद्ध करने की दृष्टि से उपयुक्त माना जाता है और उत्तरी भाग या उत्तरायण, जो दिसंबर से जून तक होता है, को फल प्राप्ति के समय के रूप में देखा जाता है, जब साधक अपनी साधना के फलीभूत होने की प्रतीक्षा करता है।

 उन दिनों आपने आंतरिक दृष्टि से जो किया है, वह फलीभूत होता है।

ये नियम उत्तरी गोलार्ध में मानव शरीर के बर्ताव को देखकर निर्धारित किए गए थे।

 साधना के इन दो भागों को बाद में, खेती पर आधारित समुदायों में सांस्कृतिक तौर पर-काम और फसल कटाई के-दो भागों के रूप में देखा गया।

 फसलों की कटाई का मौसम अगली तिमाही में संक्रांति नामक एक और त्योहार से शुरू होता है।

 इसलिए यह रोशनी का त्योहार है, क्योंकि यह साल का सबसे अंधेरा हिस्सा होता है।

 यह सही है, कि साल के इस हिस्से में उत्तरी गोलार्ध को सूर्य की रोशनी सबसे कम मिलती है।

 लेकिन यह सिर्फ रोशनी और अंधेरे के अर्थों में ही साल का सबसे अंधेरा चरण नहीं होता।

इसके अलावा, यह साधना करने वाले लोगों के लिए भी सही समय है।

 उनके लिए अंधेरे की सघन अनुभूति का समय है।

 अपने आत्मतत्व की खोज के लिए साधना करते हुए पचास, साठ फीसदी रास्ता तय करने के बाद यह वास्तव में अंधेरी रात की तरह आता है।

 पहले तीस, चालीस फीसदी बहुत बढ़िया होते हैं, अगले बीस, तीस फीसदी ठीक-ठीक होते हैं।

 जब आप साठ फीसदी का आंकड़ा छूते हैं, तभी शंका उभरती है, ′हे भगवान, क्या मैंने अपनी पूरी जिंदगी बर्बाद कर ली।

′।

अगर आप बारह महीनों में ज्ञान प्राप्त करने का इरादा रखते हैं, तो यह अंधकारमय चरण है।

 इसी वजह से, लोगों ने इसे रोशन करने का फैसला किया।

 वर्ष का साठ फीसदी समय थोड़ा शिथिल होने के बाद भी निराश होने की जरूरत नहीं है।

 अपने पूरे जीवन में किसी भी अवस्था के लिए, किसी भी स्थान क्षण समय के एक क्षण के लिए इसीलिए, इसे रोशनी का त्योहार कहा जाता है।

 यह देखकर बहुत अच्छा लग रहा है कि आपने तेल के दीये जलाए हैं।

 बस मैं सोच रहा था कि आपको पेड़ों को इस तरह छेड़ना नहीं चाहिए था।

 जब कोई चीख-चिल्ला रहा हो, तो आप जश्न नहीं मना सकते।

 आज पूरे भारत का हर हिस्सा रोशनी से तरबतर है, चाहे वहां कोई भी लोग रहते हों।

 हर किसी के घर में रोशनी होगी।

 बच्चे हर जगह पटाखे चला रहे होंगे, बहुत से बड़े लोग भी इसका मजा ले रहे होंगे।

 आज शाम को पटाखों की आवाज से पूरा देश एक लड़ाई के मैदान की तरह लग रहा होगा – बूम, बूम, बूम।

इस दिन का आध्यात्मिक महत्व यह है, कि इस दिन से शुरू होने वाले अगले चरण को सबसे चुनौतीपूर्ण हिस्सा माना जाता है।

 इसलिए हर जगह रोशनी की जाती है, क्योंकि यह सबसे अंधकारमय समय होता है।

 इस दिन देवी काली या चामुंडी या भैरवी, आप उन्हें अपनी श्रद्धा से जो भी नाम दें, इस स्त्रैण ऊर्जा ने एक दानव राज का संहार किया था।

तो मारने के लिए किसी को न खोजें।

 इसका मतलब यह है कि जब अंधेरा आता है, तो स्त्री प्रकृति तुरंत निराशा और अवसाद में घिर जाती है।

 जैसे ही अंधेरा होता है, स्त्री प्रकृति अवसाद में चली जाती है।

 वह चाहती है कि उसके आस-पास की हर चीज रोशन हो, वरना वह निराशा में चली जाती है।

 पुरुष अंधकार में बैठ सकते हैं, पुरुष प्रकृति अंधकार में बैठकर मनन कर सकती है।

 इसलिए देवी के रूप में स्त्रैण ऊर्जा ने सभी दानवों का संहार कर दिया।

 सभी दानव दरअसल अंधकार में होते हैं।

 किसी ने कभी दिन की रोशनी में कोई दानव नहीं देखा।

 आपको पता है।

 क्या किसी ने कभी दिन में भूत या दानव या शैतान देखा है।

 वे सिर्फ अंधेरे में दिखते हैं।

 आपने कभी दिन में किसी ऐसी चीज के बारे में नहीं सुना होगा, है न।

 यह सब सिर्फ अंधेरे में होता है।

 तो देवी मां ने जाकर काले दानव को मार डाला और वह जगह रोशनी से जगमगा उठी।

 इसलिए लोग प्रतीकात्मक रूप में इस रात को रोशनी करते हैं, जो इस महीने और साल की सबसे अंधेरी रात होती है।

अगली तिमाही, जो फसल कटाई और पल्लवन के साथ शुरू होती है, संक्रांति के बाद शुरू होती है।

 जब फूल खिल रहे हों, तब किसी को सहायता की जरूरत नहीं होती।

 अभी सारे विचार आपमें उठते हैं- इस समय अगर आप अपने आस-पास देखें, तो शीतकाल दुनिया के अंत की तरह लगता है।

 इस समय आपको ज्यादा रोशनी की जरूरत होती है।

 लोग अब भी यही करते हैं, दीये जलाकर रोशनी करते हैं, मगर उनके अंदर वही जागरूकता या वही समझ नहीं होती।

 चाहे आप आंख मूंदकर इसे करें, फिर भी कुछ हद तक यह असरदार होता है।

 अगर आपने सही जागरूकता के साथ इसे किया, तो यह बिल्कुल अलग तरीके से असरदार हो सकता है।

, स्त्री प्रकृति चाहती है कि उसके आस-पास की हर चीज रोशन हो, वरना वह निराशा में चली जाती है।

 इसलिए देवी के रूप में स्त्रैण ऊर्जा ने सभी दानवों का संहार कर दिया।

 सभी दानव दरअसल अंधकार में होते हैं।

-सद्गुरु जग्गी वासुदेव।

सौजन्य : -अमर उजाला , 11.10.2015।

