संपादकीय : भाजपा का पलटवार (दैनिक जागरण)।

बंगाल की मुख्यमंत्री ममता बनर्जी नोटबंदी के मुद्दे पर प्रधानमंत्री नरेंद्र मोदी के खिलाफ मोर्चा खोल रखी हैं।

 हर दिन मोदी को खरी-खोटी सुना रही हैं।

 इससे प्रदेश भाजपा नेतृत्व काफी क्षुब्ध है और जवाब देना शुरू कर दिया है।

 मोदी पर ममता के हमले से तिलमिलाई भाजपा ने पलटवार किया है जिससे सियासत गरमा गई है।

 भाजपा की बंगाल इकाई के अध्यक्ष दिलीप घोष ने रविवार को ममता बनर्जी पर हमला बोला और कहा कि अगर पार्टी चाहती तो उनको दिल्ली से बाल पकड़कर निकाल सकती थी।

 इसके बाद से भाजपा और तृणमूल के बीच जुबानी जंग तेज हो गई है।

 तृणमूल नेताओं का कहना है कि एक मुख्यमंत्री के खिलाफ जिस तरह का भाषा का इस्तेमाल किया गया है वह भाजपा के प्रदेश अध्यक्ष की घटिया मानसिकता को दर्शाता है।

 इस बयान को लेकर तृणमूल कानूनी लड़ाई भी लडऩे के संकेत दिए हैं।

 हालांकि, भाजपा प्रदेश अध्यक्ष अपने बयान पर अडिग हैं और उनका कहना है कि जिस तरह से एक मुख्यमंत्री देश के प्रधानमंत्री के खिलाफ अप्रिय भाषा का इस्तेमाल कर रही हैं वैसे में उनके खिलाफ भी वही भाषा का इस्तेमाल किया जाएगा।

 सोमवार को तृणमूल ने इसे भाजपा की थर्ड क्लास पॉलिटिक्स करार दिया है।

 भाजपा प्रदेश अध्यक्ष ने कहा कि एक सीएम इस तरह के शब्द पीएम के लिए इस्तेमाल करती हैं, वो ठीक नहीं है।

 जब वो दिल्ली में नाटक कर रही थी, हम चाहते तो उनका बाल पकड़ के निकाल सकते थे, हमारी पुलिस है वहां।

 पर हम ऐसा नहीं करते।

 ममता बनर्जी पर भाजपा के प्रदेश अध्यक्ष के हमले का जवाब देते हुए तृणमूल कांग्रेस नेता डेरेक ओ ब्रायन ने कहा कि भाजपा, ममता बनर्जी के खिलाफ धमकाने वाली भाषा में झूठे और व्यक्तिगत आरोप लगा रही है, यह बहुत निचले स्तर की राजनीति है।

 शनिवार को पश्चिम मेदिनीपुर जिले के झाडग़्राम में पार्टी यूथ विंग को संबोधित करते हुए भाजपा के प्रदेश अध्यक्ष दिलीप घोष ने कहा कि ममता बनर्जी अपना आपा खो चुकी हैं इसलिए वे बार-बार दिल्ली और पटना जा रही हैं।

 दिलीप घोष के इस बयान की भत्र्सना करते हुए रविवार को तृणमूल ने पश्चिम बंगाल में नोटबंदी के खिलाफ तीन दिन के विरोध प्रदर्शन की घोषणा कर दी।

 तृणमूल महासचिव पार्थ चटर्जी ने कहा कि दिलीप घोष ने हमारी पार्टी सुप्रीमो के खिलाफ गुंडा वाली भाषा में अपशब्द कह रहे हैं।

 पार्टी इसे हल्के में नहीं ले रही है।

 बुधवार से नोटबंदी के खिलाफ तृणमूल एक बार फिर विरोध प्रदर्शन शुरू करने की घोषणा की है।

 पर, दोनों दलों के नेताओं के तेवर से साफ है कि यह विवाद तत्काल थमने वाला नहीं है।

 ममता ने नोटबंदी पर पीएम को डाकू सरकार तक करार दिया था।

 परंतु, यह सही नहीं है।

 शालीनता व मर्यादा हर दल को बनाए रखना चाहिए।

 स्थानीय संपादकीय : पश्चिम बंगाल , सौजन्य- दैनिक जागरण।

