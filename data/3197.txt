इसलिए जीत गए ट्रंप (दैनिक जागरण)।

आठ नवंबर को संपन्न हुए अमेरिकी राष्ट्रपति चुनाव में डोनाल्ड जे. ट्रंप विजेता बनकर उभरे।

 कुल 538 इलेक्टोरल कॉलेज वोटों में से ट्रंप ने 279 वोट प्राप्त कर डेमोक्रेटिक पार्टी की उम्मीदवार हिलेरी क्लिंटन को हरा दिया।

 क्लिंटन को मात्र 228 वोट मिले।

 हालांकि अगर पॉपुलर वोटों की बात करें तो ट्रंप के 45.5 प्रतिशत वोटों के मुकाबले क्लिंटन को 47.7 प्रतिशत वोट मिले, लेकिन अमेरिका का राष्ट्रपति अप्रत्यक्ष प्रक्रिया द्वारा चुना जाता है।

 ‘विनर टेक्स आल’ के सिद्धांत की वजह से जो भी प्रत्याशी पॉपुलर वोटों में जीतता है, वह उस राज्य के सारे इलेक्टोरल वोट ले जाता है।

, बहरहाल डोनाल्ड ट्रंप की जीत अधिकतर लोगों के लिए एक चौंकाने वाली खबर थी।

 पिछले कुछ महीनों में हुए लगभग सभी चुनाव पूर्व अनुमान हिलेरी क्लिंटन की जीत दिखा रहे थे।

 मीडिया, खासकर सीएनएन टीवी का रवैया ट्रंप के प्रति अनुचित रूप से रुखा व खिल्ली उड़ाने वाला था।

 लिबरल मीडिया ने ट्रंप को कभी मौका नहीं दिया व उनका मजाक बनाना जारी रखा, लेकिन 70 वर्षीय इस अरबपति व्यापारी ने सभी पोल पंडितों को चकित करते हुए चुनाव जीत लिया।

 इसका कारण पूरी तरह से स्पष्ट है- इस सारे चुनावी उन्माद के बीच अपेक्षाकृत शांत रहे अमेरिका के श्वेत मध्यम वर्ग ने ट्रंप के पक्ष में निर्णायक मतदान किया।

, श्वेत अमेरिकी मतदाता सारे वोटों का 70 प्रतिशत बैठते हैं, उनमें 58 प्रतिशत मतदाताओं ने ट्रंप के पक्ष में वोट डाला, जबकि क्लिंटन के पक्ष में 37 प्रतिशत मत गया।

12016 का राष्ट्रपति चुनाव उत्पीड़न की हद तक अलगाववाद, कट्टरता और विभाजन की एक उच्च गूंज के रूप में पहचाना गया।

 तीन समुदायों ने ट्रंप को तिरस्कार की हद तक प्रताड़ित करना और उनका मजाक उड़ाना जारी रखा, जो किसी भी तरीके से तर्कसंगत नहीं कहा जा सकता।

 अंतत: यही ट्रंप के प्रति बाकी मतदाताओं को एकजुट होने की वजह रही।

 ट्रंप अपने चुनाव प्रचार अभियान के दौरान अवैध प्रवासियों पर तीखे हमले करते रहे।

 इस बात को मीडिया और क्लिंटन ने हिस्पैनिक समुदाय के खिलाफ उनके अभियान के रूप में प्रचारित किया।

, यह बात पूरी तरह से साफ थी कि ट्रंप वैध रूप से आने वाले प्रवासियों के खिलाफ नहीं थे, लेकिन हिस्पैनिक मतदाता अपनी इसी सोच में बंधे रहे कि ट्रंप उनके लिए सही विकल्प नहीं हो सकते।

 और यह बात इस आंकड़े से स्पष्ट हो जाती है कि 65 प्रतिशत हिस्पैनिक वोटरों ने हिलेरी क्लिंटन के पक्ष में मतदान किया।

1यही हाल अश्वेत मतदाताओं का रहा।

 अफ्रीकी अमेरिकी समुदाय कुल मतदाताओं का आठ प्रतिशत हिस्सा बनाता है और उनमें से 88 प्रतिशत ने हिलेरी क्लिंटन के पक्ष में मतदान किया।

 स्पष्ट है कि अश्वेत मतदाताओं ने ट्रंप को एक श्वेत अतिवादी के रूप में माना और उनसे अछूत के समान व्यवहार किया।

, हालांकि ट्रंप ने बड़ा दिल दिखाया और प्रचार के दौरान इस समुदाय को आश्वस्त किया कि वह उनके साथ मिलकर काम करेंगे, शहर के भीतरी इलाकों (अश्वेत बहुल) से गरीबी हटाएंगे और उन लोगों के लिए शिक्षा और रोजगार के अवसर पैदा करेंगे, लेकिन अश्वेत मतदाता लकीर के फकीर बने रहे।

 इसी प्रकार मुस्लिम समुदाय ट्रंप के खिलाफ हद से ज्यादा हो हल्ला करता रहा।

 हालांकि यह समुदाय वोटों के मामले में नगण्य महत्व रखता है।

 इस्लामिक आतंकवाद के खिलाफ ट्रंप ने प्रखर व कड़ा रुख अपनाया, परंतु अमेरिका के सभी मुसलमानों ने इसे अपने ऊपर ले लिया और इसे निजी हमला समझा।

, अत्याचार की हद तक हुए ट्रंप के इस विरोध का नतीजा यह निकला कि जो लोग उनका समर्थन करना चाहते थे, वे भी मजाक बनने के भय से खुलकर सामने आने की हिम्मत नहीं कर पाए।

 परंतु यह स्पष्ट है कि ऐसे बहुत से लोग थे।

 जैसा कि परिणाम बता रहे हैं कि 58 प्रतिशत श्वेत मतदाताओं ने ट्रंप के पक्ष में वोट डाला, इनमें से अधिकतर मध्यम वर्गीय श्वेत मतदाता थे।

 ये लोग एक तरह से ट्रंप का ‘ट्रंप कार्ड’ साबित हुए।

 श्वेत, मध्यमवर्गीय, मजदूर, श्रमिक वर्ग के पुरुष वर्ग को ट्रंप के नारे ‘अमेरिका को फिर से महान बनाना है’ ने बहुत प्रभावित किया।

 पिछले 40 सालों में अमेरिका में निर्माण व औद्योगिक उत्पादन से जुड़ी नौकरियां चीन और अन्य देशों ने हथिया ली हैं।

 श्वेत मध्यम वर्ग को इसका सबसे अधिक नुकसान हुआ है।

 ट्रंप का अमेरिका में रोजगार वापस लाने का बिगुल जोर का बजा, जमकर बजा।

, अगर हम इस पूरे चुनाव प्रचार अभियान का विश्लेषण करें तो ट्रंप के चुनाव प्रचार में दो चीजें मुख्य रूप से उभर कर सामने आईं-प्रचार का अपरंपरागत दृष्टिकोण और सीधी सपाट बात।

 ट्रंप ने कभी भी ‘पॉलिटिकली करेक्ट’ रहने का प्रयास नहीं किया।

 आतंकवाद के इस्लामिक लिंक को उन्होंने स्पष्ट रूप से उजागर किया और इस विषय में आम अमेरिकी के मन की बात कही।

 ट्रंप ने अपने प्रचार अभियान को जानबूझकर सरल व साधारण रखा।

 उन्होंने अपने वोटरों से ट्विटर के माध्यम से सीधा संपर्क रखने पर जोर दिया और इसका उन्हें फायदा भी मिला।

 साथ ही साथ ट्रंप जनता के सामने हिलेरी क्लिंटन को एक ऐसी भ्रष्ट और उच्च वर्गीय प्रत्याशी सिद्ध करने में सफल हो गए जो अपने फायदे के लिए किसी भी हद तक जा सकती थीं।

 ट्रंप ने लोगों के दिल में हिलेरी की एक भ्रष्ट राजनेता वाली छवि स्थापित कर दी।

 अमेरिका के लोगों का एक बड़ा वर्ग भी क्लिंटन परिवार को लेकर अच्छे अनुभव नहीं रखता है।

, रिपब्लिकन डोनाल्ड ट्रंप के बारे में मीडिया सही अनुमान क्यों नहीं लगा पाया।

 अमेरिकी मीडिया को प्राय: कंजर्वेटिव (रूढ़िवादी) और लिबरल (उदार) मीडिया में बांटा जाता है।

 दोनों अपने-अपने एजेंडे के हिसाब से अपना पक्ष चुन लेते हैं।

 स्वाभाविक है कि लिबरल मीडिया ने ट्रंप को श्वेत अतिवादी, कट्टरपंथी और फासिस्ट घोषित करते हुए सिरे से नकार दिया।

 हिस्पैनिक समुदाय, अश्वेतों और मुसलमानों के पूर्वाग्रहों ने इस आग में घी डाला और इस धारणा को और अधिक मजबूत कर दिया।

 इस पूरे कोलाहल में मीडिया शांत, श्वेत मध्यम वर्ग में पल रहे गुस्से को नहीं भांप पाया।

 जैसा कि दोहा (कतर) में इतिहास के प्रोफेसर एलन लिटमैन कहते हैं-दुर्भाग्य से चुनाव पूर्व भविष्यवाणी और चुनावी पंडितों के विश्लेषण वैज्ञानिक साक्ष्यों पर आधारित नहीं होते हैं।

 लिटमैन ने अपने 13 सूत्री भविष्यवाणी मॉडल का प्रयोग कर इस बार डोनाल्ड ट्रंप की जीत का अनुमान लगाया था और यह सही सिद्ध हुआ।

, (लेखक डॉ मुनीश रायजादा शिकागो में न्यूज ग्राम के मुख्य संपादक हैं)।

सौजन्य – दैनिक जागरण, 12-11-2016।

