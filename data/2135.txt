बिहार में आकार लेता विकल्प ( अमर उजाला : Editorial)।

 =": #0000;"बिहार चुनाव का नतीजा चाहे जो हो, केंद्र की सत्ता के खिलाफ एक नई वैकल्पिक राजनीति की संभावना वहां आकार लेती दिख रही है, जिसमें लालू-नीतीश के साथ ममता और केजरीवाल जैसे नेताओं की महत्वपूर्ण भूमिका हो सकती है।

यह दिखता है कि बिहार विधानसभा के इस चुनाव में मतदाता नीतीश कुमार को पिछले पांच वर्षों के दौरान किए गए उनके कामकाज का पुरस्कार देना चाहते हैं।

 तीसरे और चौथे चरण के मतदान से पहले इन पंक्तियों के लेखक ने बिहार में जिन लोगों से बात की, उन्होंने नीतीश कुमार के कामकाज का जिक्र किया।

 ऐसे में, विकास के मुद्दे पर नीतीश को निशाना बनाना भाजपा के लिए थोड़ा मुश्किल जरूर है।

 प्रधानमंत्री नरेंद्र मोदी ने भी दस साल के मुख्यमंत्री काल पर बोलते हुए नीतीश कुमार को अहंकारी तो कहा, लेकिन खुलेआम उनके खिलाफ कोई टिप्पणी करने से वह बचते रहे।

 मुजफ्फरपुर की एक चुनावी सभा में नरेंद्र मोदी ने जब नीतीश कुमार के दस साल के मुख्यमंत्री काल को अक्खड़पन और पारदर्शिता के अभाव का दौर बताया, तो भीड़ से उन्हें अनुकूल प्रतिक्रिया नहीं मिली।

 मतदान के पहले तीन चरणों में जैसी हवा चली थी, उसने भाजपा को चिंतित कर दिया है।

 बाद के चरणों में पाकिस्तान और चीन का मुद्दा उठाना वस्तुतः भाजपा की इस दुश्चिंता का ही सुबूत लगता है।

 मुजफ्फरपुर शहर से बाहर एक बड़ी जनसभा में भाजपा के मुख्यमंत्री पद के अघोषित दावेदार सुशील मोदी ने गरजते हुए कहा, ′वह नरेंद्र मोदी ही हैं, जिनसे पाकिस्तान और चीन, दोनों डरते हैं।

′ कोई भी सवाल कर सकता है कि चुनाव अभियान के इस मोड़ पर पाकिस्तान और चीन का जिक्र क्यों किया जा रहा है।

 असुरक्षित महसूस करने के कारण ही भाजपा एक राज्य के चुनाव में पाकिस्तान और चीन का जिक्र कर रही है।

 जबकि इस चुनाव में बिजली, सड़क, पानी, जातिगत समीकरण, और खासकर महंगी दाल चुनावी मुद्दे होने चाहिए।

, रक्सौल के पास भाजपा अध्यक्ष अमित शाह वही कर रहे थे, जो वह कर सकते हैं-यानी ध्रुवीकरण का खेल।

 जब उन्होंने कहा कि बिहार में भाजपा की हार से पाकिस्तान खुश होगा, तो वह अपनी पार्टी में व्याप्त हताशा को ही अभिव्यक्त कर रहे थे।

 मतदान का पांचवां चरण सीमांचल क्षेत्र में है, जहां मुस्लिमों की बड़ी आबादी है।

 पाकिस्तान का जिक्र कर संभवतः भाजपा जातिगत समीकरणों से परे जाकर हिंदू वोटों को अपने पक्ष में सुनिश्चित कर लेने का दांव चल रही है।

 लेकिन दलित जातियों का एक बड़ा हिस्सा नीतीश कुमार को तीसरा मौका देने के पक्ष में है।

अगर लालू प्रसाद की बात करें, तो वह अपना यादव वोट बैंक पक्का करते हुए नीतीश कुमार के पक्ष में चुनावी लड़ाई को और अनुकूल करने का ही काम कर रहे हैं।

 गोमांस का मुद्दा उठाकर भाजपा ने लालू के यादव वोट बैंक में सेंधमारी की कोशिश की, पर उसकी वह रणनीति सफल हुई, ऐसा लगता नहीं है।

 दादरी की त्रासदी से विचलित बिहार के मुस्लिम मतदाता महागठबंधन की जीत सुनिश्चित करने में एड़ी-चोटी का जोर लगा रहे हैं।

 लालू की चुनावी सभाओं में सैकड़ों युवा लालू की मुद्राओं को अपने स्मार्टफोन के कैमरे में कैद कर रहे हैं।

 बिहार में मतदाताओं का ऐसा जुनून मैंने पिछले साल लोकसभा चुनाव में नरेंद्र मोदी की सभाओं में देखा था।

जाहिर है, राज्य के मतदाताओं ने भाजपा के प्रति वैसा उत्साह नहीं दिखाया, जैसी वह उम्मीद कर रही थी।

 लालू प्रसाद और नीतीश कुमार से बातचीत करने पर पता चलता है कि वे केंद्र की सत्ता के खिलाफ एक नई राजनीति की शुरुआत करना चाहते हैं।

 मुजफ्फरपुर जिले के मीनापुर विधानसभा क्षेत्र में चुनावी सभा करते हुए लालू प्रसाद ने कहा कि उनका लक्ष्य दिल्ली की राजनीति में बदलाव लाना है।

 बिहार दरअसल राष्ट्रीय राजनीति को प्रभावित करने में अग्रणी भूमिका निभाने का इच्छुक है।

 लालू और नीतीश की न सिर्फ भाषा एक है, बल्कि वे भाजपा के हिंदुत्व एजेंडे के खिलाफ एक राष्ट्रीय मोर्चा बनाने की रणनीति तय कर रहे हैं।

 नीतीश इस रणनीति के बारे में बताते हुए कहते हैं, ′हम सब उन राममनोहर लोहिया के शिष्य हैं, जिन्होंने केंद्र की सत्ता के खिलाफ निरंतर अभियान चलाने की बात कही थी।

 कई दशक पहले जब लोहिया जी ने यह बात कही थी, तब केंद्र में कांग्रेस की सरकार थी।

 आज भाजपा और उसके वैचारिक संगठनों ने कांग्रेस की जगह ले ली है।

 इसलिए हम भाजपा और उसकी विभाजनकारी राजनीति के खिलाफ एक मोर्चा बनाएंगे।

′, लेकिन लोहिया का नाम तो मोदी जी भी लेते हैं।

 नीतीश का कहना है कि लोहिया को आदर्श बताने वाले मोदी के दावे में कोई दम नहीं है।

 हिंदुत्व की ताकतें आज जिस असहिष्णुता का परिचय दे रही हैं, लोहिया जी इसे देख-सुनकर स्तब्ध रह जाते।

 लोहिया जी ने सत्ता के विकेंद्रीकरण की बात की थी।

 पर केंद्र की सत्ता में आने के बाद भाजपा विधानसभा चुनावों में पूरी ताकत लगाकर क्षेत्रीय नेताओं और विपक्षी मुख्यमंत्रियों को विस्थापित करने की कोशिश में लगी है।

 लालू और नीतीश जिस राजनीतिक विकल्प की बात कर रहे हैं, उस पर ममता बनर्जी और अरविंद केजरीवाल की भी सहमति है।

 नीतीश से बातचीत करने के बाद कोई भी समझ सकता है कि भाजपा के खिलाफ क्षेत्रीय नेताओं का एक गठजोड़ शीघ्र ही आकार ले सकता है।

 लालू की मेज पर संघ के पूर्व सरसंघचालक गुरु गोलवलकर की किताब बंच ऑफ थॉट्स रखी थी।

 लालू के मुताबिक, यह किताब हिंदू राष्ट्रवाद की वकालत करती है, जिसमें सभी गैरहिंदू दूसरे दर्जे के नागरिक माने जाएंगे।

 लालू कहते हैं कि मैं संघ-भाजपा की इस सच्चाई के बारे में बिहार और देश के लोगों को बताना चाहता हूं।

, बिहार विधानसभा चुनाव का नतीजा चाहे जो भी हो, एक नई वैकल्पिक राजनीति की संभावना वहां आकार लेती दिखाई दे रही है, जिसमें क्षेत्रीय नेताओं की महत्वपूर्ण भूमिका होगी।

 चीजें इस दिशा में जा रही हैं, तो इसमें नरेंद्र मोदी और अमित शाह का बड़ा योगदान है।

– एम के वेणु।

सौजन्य :- दैनिक जागरण , 2.11.2015।

