नए चरण में अयोध्या आंदोलन (राष्ट्रीय सहारा)।

अयोध्या आंदोलन हमेशा अपने को नया करता रहता है।

 यह उसकी जीवंतता का ही प्रमाण है।

 अयोध्या आंदोलन फिर से र्चचा में है।

 इस नए चरण को पहचाने की जरूरत है।

 विवाद में पड़ना अनुचित है कि यह राजनीतिक है, या धार्मिक।

 ऐसे विवाद में वे पड़ते हैं जो पूर्वाग्रह से ग्रस्त हों।

 यह आंदोलन विवादों से परे रहा है, आज भी है।

 इसी मायने में यह एक राष्ट्रीय आंदोलन है।

 इसका नया चरण शुरू हो गया है, जिसका संबंध लंबे काल के इतिहास से है।

 ऐसा कोई आंदोलन ढूंढ़े नहीं मिलेगा जो पांच सौ साल का अपना इतिहास समेटे हुए हो।

 इस अर्थ में यह अपराजेय है।

 जानने की जरूरत है कि इसके नए चरण का स्वरूप क्या है, किन अर्थो में वह सत्यता में है, और कहां भिन्न है।

 कैसे यह नया चरण अयोध्या आंदोलन को गति दे रहा है।

 किस तरह वह अपने प्रयास में हिंदू-मुस्लिम सदभाव का संदेश दे रहा है।

, पहले भी अयोध्या आंदोलन थोड़े से जड़ लोगों की नजर में तनाव का कारण था।

 समय ने साबित किया है कि यह अपने मूल स्वभाव में हिंदू-मुस्लिम एकता का संदेह वाहक है।

 जो मुस्लिम समाज के कथित प्रवक्ता थे, और हैं वे इस धारा को समझने का प्रयास नहीं करते, लेकिन मुस्लिम समाज इसे समझता है।

 इसी वजह से कथित नेताओं के भ्रमजाल से दूर जब जरूरत होती है, तब खड़ा हो जाता है।

 यह बताता है कि वे भले ही मुस्लिम समाज के नेता खुद को बताते हों पर वास्तविकता ऐसी है नहीं।

 इन्हीं अर्थो में यह आंदोलन हिंदू और मुस्लिम की समस्या नहीं है।

 समस्या तो इतिहास की है।

 जिसे सुलझा लेने का यही सही समय है।

, जिसे इस आंदोलन का नया चरण कह सकते हैं, वह पिछले 30 सितम्बर को शुरू हुआ।

 उस दिन अयोध्या आंदोलन ने एक नया नेतृत्व पैदा किया।

 किसी आंदोलन की यही कसौटी भी होती है कि क्या वह जरूरत पड़ने पर नया नेतृत्व दे सकता है, या नहीं।

 इस कसौटी पर भारत ने अपने समाज को हर निर्णायक और ऐतिहासिक अवसरों पर परखा है।

 इसे अगर अयोध्या आंदोलन में जांचें तो कहा जा सकता है कि समय-समय पर इसे नया नेतृत्व प्राप्त होता रहा है।

 पिछली सदी के आठवें दशक से लेकर हाल के दिनों तक अशोक सिंहल अगुवाई कर रहे थे।

 सिंहल शुरू से ही नरेन्द्र मोदी के नेतृत्व का समर्थन कर रहे थे।

 अपने स्तर पर उन्होंने मोदी के रास्ते की हर बाधा दूर की।

 जब मोदी प्रधानमंत्री बन गए तो सिंहल ने वैसा रुख नहीं अपनाया जैसा उनके नेतृत्व में विश्व हिंदू परिषद ने 1990 में विश्वनाथ प्रताप सिंह की सरकार के समय और बाद में पीवी नरसिम्हा राव के कार्यकाल में अपनाया था।

 यही बात बाद की सरकारों के संदर्भ में भी कही जा सकती है।

, 1992 तक अयोध्या आंदोलन का स्वरूप भिन्न था।

 उसके बाद से वह अब मंदिर निर्माण की अड़चनों को दूर करने का आंदोलन है।

 यह इस आंदोलन में आया हुआ वह बदलाव है, जिसे पहचानने की जरूरत है।

 सिंहल इसे जानते और पहचानते थे।

 उनके निधन से कई महीने पहले एक दिन मैंने पूछा कि अयोध्या आंदोलन की भावी दिशा क्या होगी।

 तब उन्होंने जो कुछ कहा वही इस आंदोलन का नया चरण है।

 वह बातचीत में कहते थे: ‘‘हमारे पर जिम्मेदारी आ गई है कि बहुत सोच-समझकर रास्ता निकालना है, जिससे मंदिर निर्माण की अड़चनें दूर की जा सकें।

’ उनका कथन थोड़े में पूरी कहानी कहता है।

 कहानी को हर कोण से देखने पर वह खुद बोलती है।

 एक समय था, जब मंदिर पर ताले लगे थे।

 ताले खुले।

 उससे रास्ता भी खुला।

 जो सालों से बंद था।

 दूसरा दौर आया जब एक जनज्वार उमड़ा।

 उसने उस निशानी को मिटा दिया जिसे कलंक माना जाता था।

 तीसरा दौर अदालती है।

 वह अपने पांव चलकर सुप्रीम कोर्ट में बहुत दिनों से प्रतीक्षारत है।

, सुप्रीम कोर्ट, सरकार और संसद के बगैर भी निर्णय सुनाने में समर्थ है।

 यह ऐसा दौर है, जिसमें इंतजार ही किया जा सकता है।

 इसीलिए सिंहल इस खाली और इंतजार के दौर को माथापच्ची का काम समझते थे।

 तभी उन्होंने अपने जन्मदिन महोत्सव के एक दिन पहले प्रेस कांफ्रेंस बुलाई।

 उसमें विहिप के अग्रणी नेताओं के अलावा एक नया व्यक्ति भी था।

 उसी समय आंदोलन के इस चरण का नेतृत्व भी अघोषित रूप से सामने आया।

 वह नाम है, डॉ. सुब्राण्यम स्वामी।

 वहां सिंहल ने कहा, ‘‘अभी तक सभी अदालतों में राम मंदिर के पक्ष में फैसला आया है।

 सभी तय और साक्ष्य मंदिर के पक्ष में हैं।

 इस आधार पर सुप्रीम कोर्ट का फैसला भी पक्ष में आएगा।

’ इस विास का पक्का आधार भी है।

 वह अदालतों के फैसले से बनता है।

 पहले 2010 में इलाहाबाद हाईकोर्ट और बाद में 2011 में सुप्रीम कोर्ट ने एक फैसला सुनाया।

 सुप्रीम कोर्ट में पहली बार 1994 में अयोध्या का मुकदमा आया था।

 हर बार सुप्रीम कोर्ट ने यथास्थिति बनाए रखने के आदेश दिए हैं।

, इस समय यथास्थिति का अर्थ यही है कि वहां मंदिर है, जो अस्थायी है।

 उसे सुप्रीम कोर्ट ने भी माना है।

 तभी तो वहां तिरपाल बदलने का आदेश दिया।

 सुप्रीम कोर्ट को अपना फैसला अभी सुनाना है।

 जाहिर है कि मंदिर निर्माण में कानूनी अड़चनें दूर होनी हैं।

 तब तक विचार-विमर्श जारी रहना चाहिए।

 इसी योजना को उस प्रेस कांफ्रेंस में सिंहल और डॉ. स्वामी ने घोषित किया।

 घोषणा की गई कि एक राष्ट्रीय संगोष्ठी इस बारे में की जाएगी।

 उसकी तारीख जो तब घोषित की गई थी, बदली नहीं गई है।

 सिंहल के निधन के बावजूद उनकी बनाई संस्था अरुंधती वशिष्ठ अनुसंधान पीठ ने राष्ट्रीय संगोठी बुलाई है।

 डॉ. स्वामी उसके अध्यक्ष हैं।

 दिल्ली विविद्यालय में वह 9-10 जनवरी को होगी।

 उसके बारह विषय हैं।

 उन्हें पढ़ें तो पाएंगे कि मंदिर निर्माण की अड़चनों के जितने पहलू हो सकते हैं, उन सब पर बारह सत्रों में र्चचा होगी।

 इस बीच, मीडिया में र्चचा दूसरे ही विषय पर हो रही है।

, अयोध्या में मंदिर की जो कार्यशाला है, वहां पहुंचे पत्थरों पर मीडिया में अटकलें तेज हो गई हैं, जबकि राम जन्म भूमि न्यास के अध्यक्ष नित्य गोपाल दास ने तयों का खुलासा कर दिया है।

 इससे भ्रम दूर हो जाना चाहिए था।

 जिस पर ध्यान दिया जाना चाहिए वह विहिप, राम जन्म भूमि न्यास और मंदिर आंदोलन के नेताओं का बदला हुआ स्वर है।

 अगर इनका स्वर पुराना होता तो अब तक विहिप और न्यास के प्रयास धर्म संसद बुलाई जाती।

 फिर प्रस्ताव पारित कर मोदी सरकार को चेतावनी दी जाती।

 यह सब नहीं हो रहा।

 जाहिर है कि मंदिर निर्माण की प्रतीक्षा में मन के बदलाव का मंत्र खोजने की कोशिश हो रही है।

 यह कोशिश ही मंदिर आंदोलन को मंजिल तक पहुंचाएगी।

 रास्ते में जो झाड़-झंखाड़ और रोड़े पत्थर रुकावट डालेंगे वे अपने-आप ही दूर होते जाएंगे क्योंकि तब समाज मंदिर निर्माण के संकल्प से सराबोर होगा।

, ऐसा कोई आंदोलन ढूंढ़े नहीं मिलेगा जो पांच सौ साल का अपना इतिहास समेटे हुए हो।

 इस अर्थ में यह अपराजेय है।

 जानने की जरूरत यह है कि इसके नए चरण का स्वरूप क्या है, किन अर्थो में वह सत्यता में है और कहां वह भिन्न हैजिस बात पर ध्यान दिया जाना चाहिए वह विहिप, राम जन्म भूमि न्यास और मंदिर आंदोलन के नेताओं का बदला हुआ स्वर है।

 अगर इनका स्वर पुराना होता तो अब तक विहिप और न्यास के प्रयास धर्म संसद बुलाई जाती,  , सौजन्य :- राष्ट्रीय सहारा ,25.12.2015,रामबहादुर राय।

