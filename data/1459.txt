पहल में सिर्फ प्रपंच ही नहीं (राष्ट्रीय  सहारा )।

हमारे देश में चारों तरफ एक ही ड्रम बजाया जा रहा है कि पाकिस्तान एक धोखेबाज देश है और पठानकोट हमले मामले में भी वह धोखा दे रहा है।

 यह प्रश्न उठाया जा रहा है कि अगर उसने जैश-ए-मोहम्मद के प्रमुख मौलाना मसूद अजहर को गिरफ्तार कर लिया है तो उसकी घोषणा क्यों नहीं करता।

 अगर वह घोषणा नहीं करता तो इसका मतलब है वह भारत एवं दुनिया की आंखों में धूल झोंक रहा है।

 कुछ लोग कह रहे हैं कि पाकिस्तान की सेना और उसकी अंग आईएसआई की नीयत ही ठीक नहीं है और नवाज शरीफ उनसे अलग जाकर किसी प्रकार का कदम उठाने की हिम्मत नहीं जुटा सकते।

 इसलिए पाकिस्तान जितना कर नहीं रहा है, उससे ज्यादा अपने देश की मीडिया का उपयोग कर प्रचार कर रहा है।

 ऐसा नहीं है कि आलोचनाएं और इस तरह की आशंकाओं का ड्रम वादन एकदम व्यर्थ और निर्थक है।

 पाकिस्तान का अतीत ऐसा ही रहा है।

, भारत के शरीर में आतंकवाद की सूई चुभोकर उसे लहूलुहान करते रहने की उसकी बाजाब्ता सरकारी नीति रही है और इसके लिए उसने पूरा ढांचा सेना, आईएसआई के संरक्षण में खड़ा कर दिया।

 जबसे भारत ने संबंध सामान्य बनाने की कोशिशें शुरू कीं, तब से भी सीमा पार आतंकवाद के मामले पर उसका रवैया हमेशा दोहरा रहा है।

 वैसे भी वर्तमान पाकिस्तान सेना प्रमुख रहील शरीफ स्वयं कई बार कह चुके हैं कि कश्मीर को लिए बिना विभाजन अधूरा है।

 नवाज शरीफ भी पाकिस्तान को अपनी ‘‘गर्दन की नस’ कह चुके हैं।

 ऐसे लोगों से यह उम्मीद नहीं की जा सकती कि वे अचानक बदल जाएंगे।

 तो क्या वाकई हम मान लें कि पाकिस्तान की ओर से पठानकोट हमले के संदर्भ में कोई कदम उठाया ही नहीं गया है और वह केवल प्रचार का सहारा लेकर आतंकवाद विरोधी अपनी छवि को बेहतर करने की कुटिल रणनीति पर काम कर रहा है।

अगर भारत में इस प्रश्न पर सर्वेक्षण करा दिए जाएगा कि बहुमत का उत्तर आएगा, हां।

 लेकिन यह आवश्यक नहीं कि बहुमत की सोच वाकई विवेक और संतुलन से पैदा हुई हो।

 वह भावनाओं, उत्तेजनाओं और गुस्से के तात्कालिक संवेग से पैदा होती है और उस निष्कर्ष के आधार पर हम आकलन नहीं कर सकते।

, ध्यान रखिए, भारतीय विदेश मंत्रालय के प्रवक्ता विकास स्वरूप ने जब विदेश सचिवों की वार्ता स्थगित करने की सूचना दी; उसमें कहा कि हमने जैश के खिलाफ कार्रवाई का संज्ञान लिया है तथा इसे पहला महत्त्वपूर्ण कदम माना है।

 यानी कार्रवाई हुई है, यह भारत सरकार ने भी माना है, लेकिन मसूद अजहर की गिरफ्तारी की भारत सरकार को कोई सूचना नहीं है।

 यही नहीं, पाकिस्तान विदेश मंत्रालय के प्रवक्ता ने भी यही कहा कि उन्हें इसकी जानकारी नहीं है।

 इस आधार पर आप सीधा सपाट निष्कर्ष निकाल सकते हैं।

 सोचिए, जब पाकिस्तान का पूरा मीडिया कह रहा है कि हाफिज सईद को उसके भाई के साथ एहतियातन हिरासत लिया गया है तो हम उसे बिल्कुल खारिज कैसे कर सकते हैं।

 पंजाब सरकार के कानून मंत्री राणा सनाउल्लाह ने कहा है कि पंजाब की आतंकवाद निरोधक इकाई ने मसूद और उसके साथियों को एहतियातन हिरासत में लिया है।

 उसके खिलाफ जांच की जा रही है और पठानकोट हमले में संलिप्तता का पता चलते ही उसे गिरफ्तार कर लिया जाएगा।

 क्या हम मान लें कि किसी प्रदेश का कानून मंत्री इतना बड़ा झूठ बोल सकता है।

 हमें तत्काल राणा सनाउल्लाह की बात को सच मानकर स्वीकार करना होगा।

 इतना-सा कानून तो हम सब जानते हैं कि आप किसी को गिरफ्तार करते हैं तो उसे 24 घंटे के अंदर अदालत में पेश करना होगा और वहां यदि आपने प्रथमदृष्ट्या सबूत पेश नहीं किया तो फिर उसे जमानत मिल जाएगी।

, पाकिस्तान का इरादा जो भी हो, लेकिन इस समय हमें यह मानकर चलना होगा कि उसे जानबूझकर ऐसी स्थिति में रखा गया है, ताकि न्यायालय में पेश करने की तुरंत स्थिति पैदा न हो।

 उसके लिए बाजाब्ता प्राथमिकी दर्ज करनी होगी।

 मसूद अजहर के खिलाफ पाकिस्तान सरकार का वैिक कसना, इसका प्रमाण है मुखपत्र ‘‘अल कलाम’ में छपा उसका लेख।

 इसमें उसने कहा है कि मस्जिदों, मदरसों और जिहाद के खिलाफ उठाया गया सरकार का कदम पाकिस्तान की एकता और अखंडता के लिए खतरा है।

 उसकी मौत से न तो उसके दोस्त ही उसे भूल पाएंगे और न ही उसके दुश्मन।

 एक सेना..जो मौत को प्यार करती है, वो तैयार हो चुकी है।

 ..अल्लाह की इच्छा है कि यह सेना हमारे दुश्मनों को ज्यादा देर तक उत्सव न मनाने दे।

 अल्लाह का शुक्र है कि उसकी ऐसी कोई तमन्ना नहीं है, जो अधूरी रह गई हो।

 अल्लाह उसके परिवार की देखभाल कर रहा है और वह कल भी करेगा।

’ कई लोग इस लेख को लेकर भी प्रश्न उठा रहे हैं कि अगर वह हिरासत में है तो लेख कहां से आ गया।

 लेख हिरासत में लिए जाने के पहले भी तो लिखा जा सकता है।

 कम से कम पाकिस्तानी मीडिया का बड़ा वर्ग तो यही मानता है।

 भारत के लिए मसूद अजहर निश्चय ही आतंकवादी है, खलनायक है।

 न केवल पठानकोट, बल्कि संसद हमले तथा जम्मू कश्मीर सचिवालय पर हमले के पीछे भी उसी का पूरा हाथ हमारी जांच एजेंसियों ने प्रमाणित किया है।

 किंतु पाकिस्तान में उसके खिलाफ कहीं कोई प्राथमिकी नहीं है।

, हिरासत में लिए जाने के बाद उसका जो लेख उसके वेबसाइट पर आया है, उसमें भी उसने यही लिखा है-‘‘हमने पाकिस्तान के अंदर कभी कोई हिंसा नहीं की।

 पाकिस्तान को कभी नुकसान नहीं पहुंचाया।

’ इस तरह मसूद की पाक में उसकी अलग छवि है।

 यह भी सच है कि कश्मीर में आतंकवाद को बढ़ावा देने की नीति के तहत आईएसआई ने उसे पूरा सहयोग भी किया है।

 इसलिए यह संदेह पैदा होता है कि जो आईएसआई कल तक उसका सहयोग कर रही थी,वही उसके खिलाफ कार्रवाई कैसे कर सकती है।

 लेकिन सब कुछ परिस्थितियों पर निर्भर करता है।

 जिस तालिबान को पाकिस्तान ने पाला, 11 सितम्बर 2001 के न्यूयॉर्क वाशिंगटन हमले के बाद उसके खिलाफ कार्रवाई करनी पड़ी।

 पेशावर विद्यालय पर हमले के बाद पाकिस्तान सरकार, सेना एवं आईएसआई का आतंकवाद के खिलाफ रवैया काफी बदला है।

 उसने बारह से ज्यादा आतंकवादियों को फांसी पर चढ़ा दिया है।

 इसके पूर्व वहां फांसी पर ही प्रतिबंध था।

, इसलिए हम यह नहीं मान सकते कि जो कल तक नहीं हुआ, वह आज नहीं होगा।

 प्रधानमंत्री नवाज शरीफ ने पठानकोट हमले के बाद कम से कम सार्वजनिक स्तर पर काफी संतुलित तरीके से कार्रवाई की है और कार्रवाइयों के पहले जो बैठकें की हैं, उनमें सेना प्रमुख शामिल रहे हैं।

 ये सब आंखों में धूल झोंकने के लिए होगा; ऐसा मानने का तत्त्काल ठोस तय हमारे पास नहीं है।

 हम सुरक्षा के लिए अपनी पूरी तैयारी करें, पाकिस्तान की ओर से आने वाले आतंकवादियों को कैसे रोका जाए।

 उनके खिलाफ हम क्या कार्रवाई कर सकते हैं।

 इन सब मसलों पर काम हो, लेकिन पाकिस्तान से जितनी सूचना आ रही है; उन्हें भी फिलहाल में स्वीकार करना चाहिए।

 इसकी जगह-‘‘कुछ नहीं होगा, कुछ नहीं होगा’ का ड्रम पीटने से वाकई कुछ हासिल नहीं होगा।

,  ।

सौजन्य :- राष्ट्रीय सहारा ,18.01.2016, अवधेश कुमार।

