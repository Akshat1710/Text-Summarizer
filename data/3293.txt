निर्वासित बलूच सरकार की सहमति दे भारत (दैनिक जागरण)।

बलूचों की मदद में देर आए, दुरुस्त आए : जनरल बख्शी, रक्षा विशेषज्ञ जनरल जीडी बख्शी ने संस्कृति संसद में कहा कि भारत ने बलूचों की मदद में बहुत देर कर दी, फिर भी देर भले हुई लेकिन दुरुस्त तरीके से हम साथ खड़े हैं।

 दरअसल यह मदद हम बलूचिस्तान की नहीं, खुद की कर रहे हैं।

 सामरिक नजरिए से पाकिस्तान के खिलाफ हमें ऐसे ही कदम उठाने पड़ेंगे वरना पाकिस्तान के रास्ते एक दिन चीन हमारे घर में घुसा होगा।

पीढ़ियों से रिश्तों का हवाला देते हुए विश्व बलूच महिला मंच की अध्यक्ष प्रो. नायला कादरी बलोच ने बलूचिस्तान की आजादी के लिए भारत से भरपूर मदद की गुहार लगाई है।

 में उन्होंने प्रस्ताव रखा कि आजादी मिलने तक भारत सरकार निर्वासित बलूच सरकार के लिए सहमति दे।

 यदि भारत सहमति दे देता है तब निर्वासित सरकार का मुख्यालय काशी में ही होगा।

 हालांकि नायला ने स्वयं माना कि निर्वासित सरकार की अनुमति देने की कई प्रक्रियाएं हैं, इनमें वक्त लगता है।

 बहरहाल, नायला के इस प्रस्ताव का अनुमोदन सदन ने एक स्वर में करतल ध्वनि से किया।

 इसके साथ ही नायला ने ‘भारत-बलोच फोरम’ की घोषणा भी की।

1गंगा महासभा व दैनिक जागरण के संयुक्त तत्वावधान में सूर्या होटल में आयोजित के अंतिम दिन के प्रथम सत्र में ‘बलूच की त्रस-भारत से आस’ विषय पर चर्चा हुई।

 नायला बलोच ने कहा कि काशी ने वो हीरा संसद में चुनकर भेजा है जिसने 70 साल में पहली बार बलूचिस्तान की आवाज उठाई है।

 नरेंद्र मोदी बलूचिस्तान ही नहीं, दुनिया के उन कई देश के हीरो हैं जो पाकिस्तान जैसे किसी दहशतगर्द के शिकंजे में है।

 यदि बलूच आजाद हुआ तो वहां पहली प्रतिमा नरेंद्र मोदी की ही लगेगी।

 नायला ने स्पष्ट किया कि बलूचिस्तान को आजाद कराने में भारत यदि साथ रहता है तो उसके दूरगामी फायदे भी होंगे।

 एक तो भारत अपनी संस्कृति के मुताबिक मददगार की परंपरा का निर्वाह करेगा, दूसरे आने वाले समय में बलूचिस्तान से ऊर्जा के क्षेत्र में मदद मिलेगी।

 हमारे संसाधनों का लाभ मिलेगा।

 मध्य एशिया के बाजार का सीधा रास्ता भारत को आजाद बलूचिस्तान से मिलेगा।

 बलूचिस्तान स्थित देवी के शक्तिपीठों में से एक माता ¨हगलाज महारानी के दर्शन के लिए किसी भारतीय को वीजा लेने की जरूरत नहीं पड़ेगी।

 हम बलूची वहां के मंदिरों को बचाने में अपनी कुर्बानी दे रहे हैं।

 आजाद बलूचिस्तान में सभी धर्म को समान जगह मिलेगी।

 हमारा देश मजहब आधारित नहीं, धर्मनिरपेक्ष होगा।

 नायला ने बलूचों की अहसानमंदी का जिक्र बखूबी किया।

 बोलीं, हम यदि एक कटोरा पानी किसी से लेते हैं तो 100 साल की वफा करते हैं।

 ऐसे में यदि भारत हमारा मददगार हुआ तो यह अहसान हम पीढ़ियों तक निभाएंगे।

 बताया कि भारत की आजादी के दौर में ही जब पाकिस्तान बलूच पर कब्जा करने में जुटा था तो हमारे लोगों ने पंडित जवाहरलाल नेहरू और अबुल कलाम आजाद से मुलाकात कर मदद मांगी थी।

 उन्होंने इन्कार कर दिया।

 अब 70 साल बाद भारत के किसी लीडर (मोदी) ने हमारे हक में बात की है।

 नायला ने बनारस और बलूचिस्तान के मेहरगढ़ के रिश्तों को गंगा और बोलान नदी से जोड़ा।

 बोलीं हमारी बोलान सूख गई पर आप अपनी गंगा न सूखने दें।

 गंगा को विज्ञान और धर्म से जिंदा रखें।

 हमें विश्वास है कि काशी दोबारा मेहरगढ़ को भी जिंदा करेगी।

 भारतीय मुसलमानों को सच्चा देशभक्त बताते हुए नायला ने कहा कि पाकिस्तान इस्लाम का सबसे बड़ा दुश्मन है।

 वो इस्लाम के नाम दहशतगर्दी करते हुए अबतक 30 लाख बंगाली मुसलमानों, 40 लाख अफगानी मुसलमानों व दो लाख से अधिक बलूचों की हत्या कर चुका है।

1इसी सत्र में बलोच आंदोलनकारी मीर मजदक दिलशाद खान ने बलूचिस्तान के इतिहास का जिक्र किया।

 बताया बलूचिस्तान हमेशा से आजाद देश रहा है।

 ब्रिटिश सरकार ने जब-जब हम पर कब्जे की कोशिश की, उसे शिकस्त मिली।

 बाद में अंग्रेजों के साथ समझौता हुआ और हमें आजाद बलूचिस्तान ही माना गया।

 भारत के विभाजन के दौर में जिन्ना ने बलूचिस्तान को पाकिस्तान का हिस्सा बनाने का कुचक्र किया।

 जिन्ना ब्रिटिश सरकार से हमारी कानूनी लड़ाई के वकील थे।

 बलूचिस्तान उन्हें फीस में उनके वजन के बराबर सोना देता था।

 हमारे प्राकृतिक संसाधनों पर जिन्ना और पाकिस्तानी हुक्मरानों की नजर लग गई।

 बाद में पाकिस्तानी सरकार ने बंदूक की नोक पर बलूच नवाब से समझौते पर हस्ताक्षर करा लिए व जबरिया बनवाए गए उसी दस्तावेज को वो पूरी दुनिया में दिखाता फिरता है।

 हम बलूच 70 साल से अपनी आजादी के लिए अकेले लड़ रहे।

 हमारे संसाधनों सोना, कोयला, गैस आदि को पाकिस्तान की मदद से चीन लूट रहा है।

 ग्वादरपोर्ट चीन के लिए तैयार किया जा रहा है।

 1999 से हमारी लड़ाई तेज हुई है।

 हम चाहते हैं कि हमारी आवाज हंिदूुस्तान बने।

 हम पाकिस्तान के कब्जे में हैं इसके लिए भारत भी गुनाहगार है।

 भारत एशिया का सुपर पावर है।

 यदि भारत ने साथ दिया तो हमें किसी और की जरूरत नहीं।

 पाकिस्तान का 52 फीसद भूगोल बलूचिस्तान है।

 यदि बलूच आजाद हुआ तो उसका फायदा भारत को भी मिलेगा।

 दुनिया के सबसे बड़े लोकतंत्र भारत की आवाम भी हमारी लड़ाई में सोशल मीडिया के माध्यम से हिस्सा बन सकती है।

 हमें आपकी मदद की जरूरत है।

वाराणसी में के दूसरे व अंतिम दिन रविवार को बलोच आंदोलन पर अपनी बात रखतीं विश्व बलूच महिला मंच की अध्यक्ष प्रो. नायला कादरी बलोच।

 साथ में उनके पुत्र व बलोच आंदोलनकारी मीर मजदक दिलशाद खान।

जासं, वाराणसी : जम्मू व कश्मीर का सात फीसद इलाका ही अशांत है, बाकी जगह शांति है।

 घाटी के पांच जिलों में ही अलगाववादियों की सक्रियता है।

 ऊंची पहाड़ियों पर रहने वाले गुर्जर मुसलमान व बकरवाल समेत अन्य जनजातियां भारत की समर्थक हैं।

 गुर्जर मुसलमान कहते भी हैं कि उनकी बटालियन भारत बनाए तो वे खुद आतंकवादियों व अलगाववादियों से निबट लेंगे।

 इन बातों को रॉ के पूर्व निदेशक आरएसएन सिंह ने रविवार को में परिचर्चा के दौरान जम्मू कश्मीर व पीओके के नक्शे के माध्यम से बखूबी समझाया।

 पूरे नक्शे को उन्होंने सात भागों में बांटकर यह दर्शाने का प्रयास किया कि कश्मीर का बड़ा भू-भाग खुशहाल है।

 1रॉ में बिताए अपने क्षणों व अनुभवों को साझा करते हुए उन्होंने बताया कि अलगाववाद सिर्फ घाटी में है।

 यहीं आतंकवादियों को संरक्षण दिया जाता है।

 नक्शे के मुताबिक छह नंबर पर अंकित भाग के जिले क्रमश: पुलवामा, बडगाम, अनंतनाग व बारामुला, घाटी में पड़ते हैं और आतंकवाद से सर्वाधिक प्रभावित हैं।

 घाटी का कोई बार्डर नहीं है।

 एलओसी घाटी से कोसों दूर है।

 यहां धार्मिक संगठन जमाते इस्लामी अलगाववाद को बढ़ावा दे रहा है।

 इसके पीछे उसका मकसद है।

 आए दिन इन इलाकों में स्कूल कालेजों को उड़ाने की घटनाएं होती रहती हैं।

 जमाते इस्लामी का लक्ष्य है स्कूलों को नुकसान पहुंचाना।

 इस नुकसान से उनके मदरसों को फायदा पहुंच रहा है।

 मदरसे खुलते गए और कश्मीरियत खत्म होती जा रही है।

 स्कूलों को नुकसान पहुंचाने वाले और कोई नहीं, मदरसों के ही समर्थक हैं।

 1दो तरह के छद्म युद्ध : आतंकवाद दो तरह के छद्म युद्ध, जेहाद व माओवाद के दौर से गुजर रहा है।

 दोनों खतरनाक विचारधाराएं उग्रवाद की ओर ले जाती हैं।

 इन कट्टरपंथियों का प्रजातंत्र में विश्वास नहीं है।

 इनसे लड़ने के लिए प्रतिकूल विचारधारा की आवश्यकता है।

 इस विचारधारा से यहां की मिट्टी के लोगों को जोड़ा जाए।

 एक और बात यह है कि सरकार के साथ या मीडिया के सामने घाटी के ही लोगों को लाया जाता है।

 मीडिया व सरकार के साथ उन लोगों को भी जोड़ने की जरूरत है जो देश के समर्थक हैं।

 इनको प्रतिकूल विचारधारा से जोड़ने की महती जरूरत है।

जम्मू कश्मीर व पीओके के नक्शे के माध्यम से जानकारी देते रॉ के पूर्व निदेशक आरएसएन सिंह।

सौजन्य – दैनिक जागरण , 07-11-2016।

