ट्विटर नहीं है देश (नवभारत टाइम्स)।

यह अच्छी बात है कि प्रधानमंत्री नोटबंदी के अपने फैसले पर दृढ़ हैं और इस बारे में जनता की राय भी जानना चाहते हैं, लेकिन उन्होंने जिस तरह अपनी पार्टी के सांसदों को इस मुद्दे पर सक्रिय होने के लिए कहा, वह थोड़ा खटक रहा है।

 नोटबंदी का मामला किसी एक पार्टी विशेष का कार्यक्रम या चुनावी घोषणा नहीं है।

 नरेंद्र मोदी ने यह फैसला किसी दल के नेता के रूप में नहीं, देश के प्रधानमंत्री के रूप में लिया है।

 पीएम इस देश के अभिभा‌वक हैं।

 इस नाते वह देश की जनता से संवाद कर सकते है।

 उन्हें संसद में अपनी बात रखनी चाहिए।

, इसके अलावा भी उनके पास कई फोरम हैं, जिन पर वह नोटबंदी से जुड़ी समस्याओं पर अपनी बात रख सकते हैं।

 लेकिन इसके लिए ट्विटर पर रायशुमारी वाली बात कुछ समझ में नहीं आ रही।

 जनतंत्र में जनमत संग्रह लोगों की राय जानने का एक तरीका जरूर है, लेकिन लोगों के जीवन को प्रभावित कर रही एक समस्या के ब्यौरे जानने के लिए तो प्रधानमंत्री के पास पूरी सरकारी मशीनरी मौजूद है।

 हमारे देश में सिर्फ चार करोड़ लोग ट्विटर पर हैं।

 ये चार करोड़ शहरों के पढ़े-लिखे संपन्न लोग हैं, जिन पर नोटबंदी की मार सबसे कम पड़ी है।

 क्या मोदी जी सिर्फ इन्हीं लोगों के प्रधानमंत्री हैं।

, सल दिक्कत जिस वर्ग को हो रही है, वह तो किसी भी मंच पर अपनी बात रखने में सक्षम नहीं है।

 नोटबंदी ने गांवों के गरीब किसानों और शहरों-कस्बों में छोटा-मोटा धंधा करने वाले लोगों के सामने रोजी-रोजगार का संकट पैदा कर दिया है।

 गांवों में आज भी पर्याप्त संख्या में बैंक नहीं हैं।

 हैं भी तो एक बड़ा तबका आज भी उनमें खाता नहीं खुलवा पाया है।

 जो लोग रोज कुआं खोदते हैं और पानी पीते हैं, उनके लिए बैंकों की कतार में लगकर पुराने नोट बदलवाना ही एक विकराल चुनौती है।

 अर्थव्यवस्था में आई शिथिलता से इनका कारोबार लगभग ठप हो गया है।

, यह रबी की फसलों की बुवाई का वक्त है।

 किसान अपने नोट बदलवाएं या खेती के काम में लगें।

 बीज, खाद आदि खरीदने के लिए पैसे नहीं हैं।

 खरीफ की फसल बेचने से हाथ में दो पैसे आ सकते थे, वे भी इस बार नहीं आए हैं।

 सरकार दिल्ली में बैठकर सुविधाओं की घोषणा करती है लेकिन जमीन पर कुछ और ही होता है।

 यह शादियों का मौसम है।

 सरकार ने इसके लिए ढाई लाख रुपये बैंकों से निकालने की छूट दी है, लेकिन इसके साथ इतनी शर्तें लगा दी गई हैं कि किसी को कुछ नहीं मिल पा रहा है।

इन तकलीफों को जब विपक्ष ने उठाया तो बीजेपी ने इसे राजनीतिक चुनौती के रूप में लिया।

 मोदी चाहते हैं कि उनके लोग अपोजिशन की बोलती बंद कर दें।

 आगे यह भी हो सकता है कि बीजेपी समर्थक नोटबंदी के समर्थन में ट्वीट्स की बाढ़ ला दें।

 लेकिन इससे क्या होगा।

 जो जनता अभी चुप दिख रही है, वह सही समय पर जवाब देगी- बेहद कड़ा जवाब।

, सौजन्य – नवभारत टाइम्स।

