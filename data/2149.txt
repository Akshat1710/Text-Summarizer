लोकतांत्रिक अधिकार (पत्रिका)।

देश की अदालतों को आखिर कितनी बार कहना पड़ेगा कि धरनों और रैलियों पर रोक नहीं लगाई जा सकती।

 बॉम्बे हाईकोर्ट ने यह कहते हुए धरने-रैलियों पर रोक लगाने से इनकार कर दिया कि ये लोकतंत्र का जरूरी हिस्सा है।

 लोकतंत्र का मतलब सिर्फ तय समय पर चुनाव कराना ही नहीं होता।

 लोकतंत्र का मतलब है विचारों की आजादी।

 अपनी बात सरकार तक पहुंचाने की स्वतंत्रता।

 हम जानते हैं कि जब देश गुलाम था, रैलियां- धरने तब भी हुआ करते थे।

, आजादी के बाद से देश की राजधानी से लेकर तमाम शहरों-कस्बों में रैलियां होती आईं है।

 धरने और प्रदर्शन भी हुए।

 जनता की ताकत के आगे अनेक मौकों पर सरकारों को झुकना भी पड़ा।

 जनता के हित में बड़े-बड़े फैसले इनकी बदौलत ही हुए और इनकी बदौलत ही जनविरोधी फैसलों को बदलना पड़ा।

 देश में आपातकाल लगने की घटना को 42 साल हो चुके हैं।

 लेकिन लोगों को पता है कि तब लोकतंत्र की बहाली इन्हीं धरनों-प्रदर्शनों के कारण संभव हुई थी।

, लोकनायक जयप्रकाश नारायण समेत तमाम बड़े नेताओं को जेल में डाल दिया गया था।

 अभिव्यक्तिकी स्वतंत्रता पर पाबंदी लगा दी गई थी।

 इस दौर को भारतीय राजनीति के इतिहास में काला अध्याय के रूप में शुमार किया जाता है।

 लेकिन जब आपातकाल समाप्त हुआ तो जयप्रकाश नारायण की अगुवाई में रैलियों का ऐसा दौर चला जिसने पहली बार कांग्रेस को सत्ता से बाहर कर दिया।

 इसके बाद अन्ना हजारे के नेतृत्व में लेकर दिल्ली के रामलीला मैदान में चले आंदोलन को लोग भूले नहीं हैं।

 इस सत्याग्रह ने देश और दिल्ली के सरकारें बदलने में बड़ी भूमिका निभाई।

, निर्भया मामले में भी सरकार को कठोर कानून ऐसे ही आंदोलन के बाद बनाना पड़ा।

 यानी धरने, प्रदर्शन और सत्याग्रह को रोकने की बात सोचना लोकतत्र का गला घोंटने के समान होगा।

 लेकिन ये बात सही है कि धरने-प्रदर्शनों के लिए एक जगह निर्धारित हों।

 वैसे ही जैसे दिल्ली में जंतर-मंतर।

 हर शहरों के लिए सरकारों को धरने-प्रदर्शनों के लिए एक जगह निर्धारित करनी चाहिए।

 इसके लिए यदि दिन भी छुट्टी का तय कर दिया जाए तो आमजन को यातायात अवरुद्ध होने की समस्या से बचाया जा सकता है।

 धरने-प्रदर्शन हों, लेकिन यातायात की व्यवस्था भी सुचारू रहे और राहगीरों को दूसरी दिक्कतें भी नहीं हों।

 धरने-प्रदर्शनों पर रोक लगाने के लिए अदालतों के दरवाजे भी इसीलिए खटखटाए जाते हैं।

, सौजन्य- पत्रिका।

