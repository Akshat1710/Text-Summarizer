सम्मान के सहारे राजनीति ( दैनिक जागरण : Editorial)।

विख्यात शायर और अलग-अलग धर्मो के करोड़ों लोगों द्वारा पसंद किए जाने वाले मुनव्वर राणा ने जिस तरह एक चैनल पर लाइव डिबेट के दौरान अपना साहित्य अकादमी का सम्मान और एक लाख रुपये का चेक लौटाया उससे एक साजिश की दरुगध आती है।

 मैं भी उनके प्रशंसकों में से एक हूं।

 यह बात जगजाहिर है कि जिस मुशायरे में भी मुनव्वर राणा, मलिकजादा मंजूर अहमद, राहत इंदौरी, नवाज देवबंदी, माजिद देवबंदी सरीखे शायर जुट जाते हैं वह मुशायरा आकाश की ऊंचाइयों को छू लेता है।

 जिस समय अनेक साहित्यकार देश में कथित रूप से बढ़ रही असहिष्णुता के विरोध में अपने सम्मान लौटा रहे थे तब भी मुनव्वर ने कहा था कि उनकी कलम में अभी भी ताकत है और वह इसके जरिये अपना संघर्ष जारी रखेंगे।

 फिर अचानक ऐसा क्या हुआ कि उन्होंने एक चैनल के स्टूडियों में जाकर न केवल अपना पुरस्कार लौटाया, बल्कि यह भी कहा कि उनके द्वारा लौटाया गया चेक एमएम कलबर्गी, गोविंद पनसारे, इकलाख अहमद अथवा किसी बीमार व्यक्ति को दे दिया जाए।

 नैतिकता का तकाजा तो यह था कि बिना कैमरे के यह अवॉर्ड साहित्य अकादमी के दफ्तर पहुंचा दिया जाता और चेक किसी समाजसेवी संस्था द्वारा जरूरतमंद मरीज को दे दिया जाता।

 हैरत यह है कि महान शायर और बुद्धिजीवी होते हुए भी उन्होंने अपनी सारी गतिविधि को किसी मंङो हुए राजनेता की भांति अंजाम दिया।

एक अन्य चैनल पर बात करते हुए मुनव्वर राणा ने कहा कि उन्होंने इस सम्मान को इस कारण भी लौटाया है कि उन पर सोनिया गांधी के ऊपर नज्म लिखने एवं चाटुकारिता का आरोप है।

 यह बड़े विस्मय की बात है कि राणा साहब जैसा शायर इस छोटे-मोटे आरोप से डर गया और सही मौका ताड़कर सभी की वाहवाही लूटने के लिए इसे वापस कर दिया।

 यदि आपने सोनिया गांधी की तारीफ के पुल बांधे थे तो उसमें कोई बुराई नहीं।

 शायर तो ऐसा करते ही हैं।

 मिर्जा गालिब ने भी तो अंग्रेज सरकार की कसीदागोई में किताब लिखी थी जिसके एवज उनका वजीफा बांध दिया गया था।

 जब मुनव्वर राणा पर गांधी की चाटुकारिता का इल्जाम लगाया गया तो आखिरकार वह इतने घबरा क्यों गए।

 फिर जब टीवी, कैमरा आदि के समक्ष यह सब हो गया तो पता चला कि उन्हें पीएमओ द्वारा न्योता मिला कि आने वाले दिनों में वह प्रधानमंत्री मोदी से बात करें।

 इसके बाद उन्होंने कहा कि वह मोदी से अकेले नहीं, 8-10 उन साहित्यकारों के साथ मिलना चाहेंगे जिन्होंने पिछले दिनों अपने साहित्यिक पुरस्कार लौटा दिए हैं।

 कई लोगों का मानना है कि जिस प्रकार का सांप्रदायिकता का माहौल पिछले लगभग सवा साल से बना है ऐसा भारत की आजादी के बाद पहली बार देखने को मिला है।

, हो सकता है कि पिछले एक वर्ष में इस प्रकार की घटनाएं कुछ अधिक हो रही हों, मगर हम लोग इस तरह से कांग्रेस और भाजपा के दौर में सांप्रदायिकता को लेकर तुलना नहीं कर सकते।

 भारत में सदा से ही कट्टरपंथी तत्व हिंदूओं और मुसलमानों में उग्र रहे हैं।

 उनकी दाल उसी समय गलती है जब सांप्रदायिक वातावरण की उपज हो।

 ऑल इंडिया इमाम संगठन के सचिव इमाम उमर इलियासी के इस कथन ने लोगों का ध्यान खींचा है कि साहित्यिक पुरस्कार देने का जो सिलसिला है उसे राजनीति से अलग रखा जाए।

 ये पुरस्कार भारतीय साहित्य में अमूल्य योगदान के लिए दिए जाते हैं।

 इसका राजनीतिक पोषण नहीं होना चाहिए।

 यदि कोई वैचारिक मतभेद हो जाए या किसी नीति के साथ असहमति हो अथवा किसी घटना को लेकर कोई रोष व्यक्त करना हो तब पुरस्कार को वापस करना ठीक नहीं ठहराया जा सकता।

 हमारे देश में वैचारिक स्वतंत्रता है और उसको प्रकट करने के अनेक माध्यम हैं, उनका सदुपयोग होना चाहिए, दुरुपयोग नहीं।

 जाने-माने मुस्लिम विचारक डॉ. ख्वाजा इफ्तिखार अहमद के इस विचार पर भी ध्यान दिया जाना चाहिए कि मौजूदा परिस्थितियों में मुनव्वर राणा जैसे महान शायर का किरदार मेक इन इंडिया के चरित्र में सामने आना और रहना चाहिए, न कि ब्रेक इन इंडिया के।

 यह उनके जीवन के उन सिद्धांतों के विपरीत है जिनके लिए उन्होंने अपने आपको समर्पित कर रखा है।

 जाने-माने लेखक, एवं दिल्ली हिंदूी अकादमी से पुरस्कृत डॉ. प्रदीप की यह टिप्पणी काबिलेगौर है कि लेखकों, कवियों और बुद्धिजीवियों का राजनीतिक एवं सामाजिक परिस्थितियों से प्रभावित होना स्वाभाविक है।

 ये इतिहास में सभी क्रांतियों के जनक भी रहे हैं।

 सम्मानों को लौटाया जाना विचारधारा के विरोध के रूप में देखा जाता रहा है।

 यदि यह कार्य ईमानदारी से और पूरी संजीदगी से किया जाता तो जनता इसका स्वागत करती।

 उनके मुताबिक ‘भारत में हाल ही में लौटाए गए साहित्यिक सम्मानों के संदर्भ में इस बात को भी जांच लेना आवश्यक है कि उन्हें ये सम्मान किनके कार्यकाल में दिए गए और वे किन-किन पदों पर आरूढ़ रहे।

 इस बात से एक लाभ यह हुआ कि तथाकथित लेखकों के चेहरे से नकाब हट गया।

’, इस संदर्भ में पुरानी दिल्ली में हुई एक गोष्ठी में जो विचार सामने आए वे महत्वपूर्ण हैं।

 एक उर्दू स्तंभकार ने कहा कि मुनव्वर राणा ने जो कुछ किया है वह प्रचार पाने के लिए किया है।

 जब वह साहित्य अकादमी अवार्ड से सब कुछ प्राप्त कर चुके तो मोदी सरकार को बदनाम करने के लिए इसका प्रयोग किया।

 हालांकि हम सब मुनव्वर राणा और उन सभी लगभग चालीस लेखकों के चाहने वालों में से एक हैं जिन्होंने अपने साहित्यिक सम्मान वापस कर दिए, मगर मुङो तब बड़ी ठेस लगी जब उड़ती-उड़ती खबर सुनी कि इतनी बड़ी संख्या में राष्ट्रीय सम्मान को लौटाया जाना एक सोचा-समझा कार्य है और इसके पीछे वे वामपंथी व सरकार विरोधी तत्व हैं जो किसी भी कीमत पर मौजूदा सरकार की मुश्किलों को बढ़ाना चाहते हैं।

, सौजन्य :- दैनिक जागरण , 25.10.2015, फिरोज बख्त अहमद (शिक्षाविद् और सामाजिक कार्यकर्ता हैं)।

