पुलिस की कार्यशैली (दैनिक जागरण)।

रांची मेंं बीटेक की एक छात्रा की हत्या की गुत्थी सुलझाने में पुलिस हांफ रही है।

 इससे लोगों का आक्रोश बढ़ रहा है।

 वैसे रांची में अपराध का ग्र्राफ हाल के महीनों में तेजी से बढ़ा है।

 रोजाना हत्या की वारदात को अंजाम दिया जा रहा है।

 अपराधी खुलेआम घूम रहे हैं।

 एक इंजीनियर पर जानलेवा हमला करने वाला कुख्यात पकड़ से बाहर है।

 ज्यादातर आपराधिक मामलों के अनुसंधान का कोई प्रतिफल नहीं निकला है।

 पुलिस को लगातार अत्याधुनिक संसाधनों से लैस किया जा रहा है पर अनुसंधान की प्रक्रिया इतनी सुस्त है कि अपराधी सलाखों के भीतर नहीं होते।

 हर घटना के बाद पुलिस के अधिकारी रटा-रटाया उत्तर देते हैं कि अपराधियों की पहचान हो गई है और वे जल्द गिरफ्त में होंगे।

 निर्भया हत्याकांड में भी ऐसा ही हो रहा है।

 लगातार पूछताछ के बाद भी पुलिस को हत्यारों के बारे में कोई सुराग नहीं मिल सका है।

 पुलिस ने सुराग देनेवाले को एक लाख रुपए इनाम देने की घोषणा की है।

 निर्भया के साथ हुई दङ्क्षरदगी सभ्य समाज के नाम पर काला धब्बा है।

 हत्या के बाद शव को जलाने की कोशिश की गई।

 इससे एक बात तो स्पष्ट है कि हत्यारों ने ठंडे दिमाग से उसे मार डाला और साक्ष्य नष्ट करने की कोशिश की।

 पुलिस दुष्कर्म की पुष्टि नहीं कर रही है और उसे पोस्टमार्टम रिपोर्ट का इंतजार है।

 पुलिस के अधिकारियों का बयान भी विरोधाभासी है।

 ऐसा प्रतीत होता है कि पुलिस की रणनीतिक चूक इस मामले के दोषियों को सलाखों तक पहुंचाने का रास्ता रोकेगी।

 सबूत के आधार पर ही अपराधियों को मुकाम तक पहुंचाया जा सकता है।

 घटनास्थल पर मिले साक्ष्य, मृतका के आवास से लिए गए अंगुलियों के निशान आदि अपराधियों तक पहुंचने में कारगर साबित होंगे।

 पुलिस को यह भरोसा दिलाना होगा कि जांच सही दिशा में है।

 लगातार हो रही ङ्क्षहसक घटनाओं के कारण राजधानी के लोग सकते में हैं।

 हत्या की वारदातें रोज हो रही हैं।

 इसके पीछे आपसी रंजिश और जमीन आदि का विवाद भी अहम कारण है लेकिन विधि-व्यवस्था खराब होने का ठीकरा हर हाल में पुलिस के मत्थे ही फूटता है।

 अधिकारियों को चाहिए कि थानों को सतर्क करें।

 गश्ती बढ़ाई जाए ताकि अपराधियों पर नजर बनी रहे।

 पुलिस की सुस्ती का फायदा उठाने की फिराक में अपराधी रहते हैं।

 हाल के दिनों में राजधानी समेत अन्य शहरों में पुलिस को आधुनिक गाडिय़ां गश्ती के लिए मुहैया कराई गई हैं।

 कानून का खौफ हर हाल में अपराधियों को होना चाहिए।

 पुलिस की वर्तमान कार्यशैली संतोषप्रद नहीं है और इसमें सुधार लाना हर हाल में आवश्यक है।

 स्थानीय संपादकीय : झारखंड , सौजन्य – दैनिक जागरण।

