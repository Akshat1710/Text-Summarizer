अचानक मोदी विरोधी मुहिम क्यो ।

 (दैनिक भास्कर : Editorial)।

आजकल व्यापकरूप से यह मुद्‌दा उठाया जा रहा है कि भारत सहिष्णु देश है अथवा नहीं।

 समुदायों, दर्शनों और विश्व दृष्टि की बहुलता हमारी सभ्यता का प्रभावी चरित्र रहा है।

 हमारा देश विश्व के चार प्रमुख धर्मों हिंदू, बौद्ध, जैन और सिख धर्मों की जन्मस्थली रहा है।

 यह संभव नहीं होता यदि हमारी सभ्यता के चरित्र में सहिष्णुता और सामंजस्य नहीं होता।

 प्रचार किया जा रहा है कि यह सहिष्णुता लुप्त हो रही है।

 यदि यह सच है तो जिम्मेदार कौन है।

 करीब 60 साल तक कांग्रेस सत्ता में रही है और ज्यादातर राज्यों में भी इसका शासन रहा है।

 हमारी मातृभूमि के चरित्र में आनुवांशिक रूप से अंकित सहिष्णुता क्या मोदी शासन के सिर्फ डेढ़ साल में खत्म की जा सकती है।

 अब ऐसा क्या हो रहा है, जो कांग्रेस शासन में नहीं हुआ।

 कांग्रेस की वोट बैंक नीति के कारण सांप्रदायिक हिंसा नियमित सिलसिला-सा बन चुकी थी।

, जब अर्थव्यवस्था पुनर्जीवित हो रही है, देश को आदर मिल रहा है, अंतरराष्ट्रीय निवेशक रहे हैं, एक के बाद एक संस्थाएं भारत को ऊंची रैंटिग दे रही हैं और प्रधानमंत्री को विश्वभर में सराहना मिल रही है तो हमारे कुछ राजनीतिक विरोधियों को प्रधानमंत्री और सरकार की बढ़ती लोकप्रियता हजम नहीं हो रही है।

 वे राज्य सरकारों की निष्क्रियता के लिए केंद्र को दोषी ठहराने की कोशिश कर रहे हैं।

 दादरी प्रकरण सपा शासित राज्य उत्तरप्रदेश में हुआ।

 कलबुर्गी की हत्या कर्नाटक में हुई, जो कांग्रेस शासित है।

 दाभोलकर की हत्या भी महाराष्ट्र में कांग्रेस शासन के दौरान हुई, लेकिन हमारे विरोधी केंद्र को दोषी ठहरा रहे हैं।

 लेखक रचनात्मक लोग होते हैं, जो जमीनी हकीकतों को व्यापक समझ के लिए अपनी कला के जरिये प्रस्तुत करते हैं।

 यदि उन्हें कोई असामान्य बात नज़र आती है तो उन्हें विरोध का अधिकार है।

 कुछ लोगों ने दादरी और कलबुर्गी घटनाओं के बाद साहित्य अकादमी अवॉर्ड लौटाने का निर्णय किया।

 मुझे कोई आपत्ति नहीं है, लेकिन मुझे तब समस्या होती है, जब वे यह बतानेे की कोशिश करते हैं कि भाजपा के केंद्र में सत्तारूढ़ होने के कारण ये घटनाएं हो रही हैं।

, छद्म धर्मनिरपेक्षवादियों के साथ कुछ लेखक, फिल्म निर्माता, कलाकार आदि शामिल हो गए हैं, जो देश में अराजकता का झूठा माहौल निर्मित करने पर तुले हैं।

 ये अवाजें तब कहां गई थीं, जब कश्मीर का अमर काव्य साहित्य फूंका जा रहा था।

 घाटी में बड़े पैमाने पर बुद्धिजीवी कश्मीरी पंडितों की हत्या की गई।

 जबानें काट डाली गईं।

 तब ये तथाकथित अकादमी वाले नदारद थे।

 कलबुर्गी की हत्या हुई तो कहा गया हिंदू दक्षिणपंथी साजिश है।

 किंतु जब मंुबई में आतंकियों ने धमाके किए तो हमें पता चला कि आतंकवाद का कोई धर्म और रंग नहीं है।

 मुझे इस दुर्भावनापूर्ण अभियान में स्पष्ट पैटर्न नज़र आता है।

 जब घोटालों की शृंखला के जरिये कई लाख करोड़ का सार्वजनिक धन लूटा गया तो ये मूकदर्शक बने रहे।

 वे तब क्यों चुप रहे जब उनकी साथी लेखिका तसलीमा पर हमला किया गया।

 जब पैगंबर मोहम्मद पर बनी फिल्म में संगीत देने वाले एआर रहमान और फिल्म निर्देशक माजिद माजिदी का मुंह बंद किया गया तब इन लोगों की आवाज नहीं निकली।

आपातकाल के काले दिनों में प्रमुख अखबारों की आवाज दबाई गई और इन बुद्धिजीवियों में से कुछ ने तो आपातकाल का स्वागत किया।

 वरिष्ठ जजों को दरकिनार कर चहेतों को तरक्की दी गई तो भी ये चुप रहे।

 एक व्यक्ति की मर्जी मुताबिक संविधान संशोधन किया गया, तो ये मूकसमर्थक रहे।

 1984 में सिखों के संहार के वक्त इनमें से कई बुद्धिजीवियों ने मुंह बंद रखे।

 आपातकाल लोगों के मौलिक अधिकारों और भारत के संविधान पर बर्बर हमला था।

 क्या उस वक्त किसी लेखक ने विरोध में अपना सम्मान लौटाया था।

 कुछ लोगों को नरेंद्र मोदी का उदय हजम नहीं हो रहा है।

 ये मौके की तलाश में थे।

 अब जब कुछ अक्षम्य घटनाएं हुई हैं, वे भी ज्यादातर कांग्रेस शासित या उनके मित्रों द्वारा शासित राज्यों में, तो इसका फाया उठाकर वे प्रधानमंत्री और इस तरह देश को भी बदनाम कर रहे हैं।

 जैसा कि आगरा के सामाजिक कार्यकर्ता और स्तंभकार सैयद इफ्तिखार जाफरी ने कहा है कि यदि देश में अपराध की हर घटना पर प्रधानमंत्री को ही ध्यान देना है तो राज्य सरकारों का उपयोग क्या, जिन पर कानून-व्यवस्था का दायित्व होता है।

, साफ जाहिर है कि देश की जनता को लग रहा है कि इनमें से कुछ लोग राजनीति से प्रेरित हैं और वैचारिक रूप से गुमराह किए गए हैं।

 इनमें से कुछ ने तो दाभोलकर या कलबुर्गी की हत्या की निंदा भी नहीं की थी, लेकिन अचानक केंद्र सरकार को बदनाम करने में लग गए हैं।

 यही वक्त क्यों।

 क्या इसलिए कि बिहार में चुनाव हो रहे हैं।

 केरल में वामपंथियों द्वारा आरएसएस, एबीवीपी और भाजपा कार्यकर्ताओं पर किए अत्याचारों को याद कीजिए।

 कन्नूर जिले के मोकरी गांव में तो चलती कक्षा में घुसकर दिनदहाड़े शिक्षक केटी जयकृष्णन की हत्या कर दी गई थी।

 नक्सलियों ने हजारों निर्दोष लोगों की हत्या की।

 वे चुप रहे, क्योंकि उन्हें मालूम था कि यदि मुंह खोला तो माओवादी हिंसा पर उतर आएंगे।

 विभिन्न संस्थाओं, सरकारी संगठनों में जमे बैठे और कांग्रेस शासन के दौरान बरसों तक सरकारी रियायतें लेते रहे इन छद्‌म धर्मनिरपेक्षवादियों, वामपंथी बुद्धिजीवियों और उनके समर्थकों के विरोध से अविचलित रहकर हम विकास के एजेंडे पर आगे बढ़ते रहेंगे।

प्रधानमंत्री ऐसी घटनाएं होने पर प्रतिक्रिया व्यक्त करने लगे तो उन्हें कानून-व्यवस्था बनाए रखने में संबंधित राज्य सरकार की नाकामी का भी उल्लेख करना पड़ेगा।

 क्या यह राजनीतिक रूप से सही होगा।

 जिस पल केंद्र हस्तक्षेप करता है, तो आरोप लगता है कि संघीय व्यवस्था का अतिक्रमण हो रहा है।

 भाजपा और प्रधानमंत्री के खिलाफ जारी मौजूदा अभियान का कारण कुछ और ही है।

 स्वतंत्रता के बाद से ही एक विचारधारा विशेष को संरक्षण दिया गया और एक परिवार के नाम पर व्यक्तियों और संस्थाओं को खड़ा किया गया।

 किसी अन्य विश्व-दृष्टि या परिप्रेक्ष्य को बढ़ने नहीं दिया गया।

 इतने बरसों तक इन लोगों ने देश को लेकर एक ही दृष्टिकोण पर भरोसा किया और अब उन्हें दूसरे दृष्टिकोण का उभरना सहन नहीं हो रहा है।

 यहां मेरा आशय हिंदू-मुस्लिम से नहीं है।

 मैं तो केवल उस चापलूसी का उल्लेख कर रहा हूं, जिसने अन्य योग्य व्यक्तियों और संस्थाओं का दमन किया।

 भारत के लोग बुद्धिमान हैं और मुझे विश्वास है कि वे इस दुर्भावनापूर्ण अभियान को समझेंगे और देश उन्हें उचित जवाब देगा।

 लोग विकास चाहते हैं और प्रधानमंत्री नहीं चाहते कि ऐसा कुछ हो, जो सरकार का ध्यान विकास के रास्ते से भटका दे।

 इसे वे जाने कितनी बार स्पष्ट कर चुके हैं।

 (ये लेखक के अपने विचार हैं।

)।

-वेंकैया नायडू।

सौजन्य :- दैनिक भास्कर , 4.11.2015।

