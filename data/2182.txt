भ्रष्टाचार पर अंकुश जरूरी (दैनिक जागरण)।

राज्य को भ्रष्टाचार मुक्त बनाने के सरकार के दावे खोखले साबित हो रहे हैं।

 भाजपा के साथ गठबंधन के वक्त एजेंडा ऑफ एलायंस में भ्रष्टाचार उन्मूलन को लेकर बेशक सरकार थोड़ी गंभीर तो दिख रही है, लेकिन अभी इस दिशा में बहुत कुछ किया जाना बाकी है।

 वित्त विभाग में भ्रष्टाचार की एक सौ चार शिकायतों में से केवल 18 का ही निपटारा किया गया है।

 दो वर्ष के समय में सरकार ने दो सूचियों में केवल 90 भ्रष्ट अधिकारियों को ही सेवानिवृत्त किया।

, सरकार के पास अभी भी सैकड़ों भ्रष्टाचार में संलिप्त सैकड़ों अधिकारियों के नाम हैं, लेकिन सरकार चाहते हुए भी कुछ नहीं कर पा रही है।

 इसका एक बड़ा कारण मंत्रियों के नौकरशाहों के साथ घालमेल और भतीजाबाद भी एक कारण है।

 जिसकी वजह से सरकार भ्रष्ट अधिकारियों की तीसरी सूची तक नहीं जारी कर पाई।

, मुख्यमंत्री महबूबा मुफ्ती ने अधिकारियों को साफ संकेत दिए हैं कि वह विभागों में पनप रहे भ्रष्टाचार को सहन नहीं करेंगी।

 उन्होंने कार्यालयों में व्यवस्था बनाए जाने पर भी जोर देते हुए सचिवालय और अन्य सरकारी कार्यालयों में रिकॉर्ड के डिजिटलाइजेशन पर जोर दिया ताकि कार्य संस्कृति को बढ़ावा मिले और भ्रष्टाचार पर लगाम लग सके।

, कुल मिला कर देखा जाए तो महबूबा भी अपने दिवंगत पिता मुफ्ती मुहम्मद सईद के रोड मैप को आगे बढ़ाने की कोशिश की, लेकिन भ्रष्ट अधिकारियों पर नकेल कसने के लिए बनाया गया जवाबदेही आयोग को अधिकार नहीं दिए गए।

 इसमें कोई शक नहीं कि पूर्व मुख्यमंत्री मुफ्ती मुहम्मद सईद ने अपने पहले कार्यकाल में भ्रष्टाचार मुक्त प्रशासन, विकास और कार्य संस्कृति को बढ़ावा देने के लिए सभी प्रयास किए।

 उनकी उत्तराधिकारी महबूबा मुफ्ती ने पद संभालने के बाद विभिन्न विभागों का निरीक्षण करने के दौरान उनके तेवरों से साफ लगा कि विभागों में व्यवस्था और अनुशासन बनेगा, लेकिन ठोस नतीजे सामने नहीं आए।

, सरकार को चाहिए कि भ्रष्टाचार उन्मूलन के लिए सभी प्रभावी कदम उठाए।

 इसमें चाहे कोई भी संलिप्त हो उसे बाहर का रास्ता दिखाया जाना जरूरी है।

 सरकार को चाहिए कि वह भ्रष्ट अधिकारियों की सूचियों को जल्द सार्वजनिक करे।

 इससे लोगों का भी सरकार के प्रति विश्वास बढ़ेगा।

, स्थानीय संपादकीय : जम्मू-कश्मीर , सौजन्य – दैनिक जागरण, 10-12-2016।

