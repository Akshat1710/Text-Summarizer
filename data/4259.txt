हर दिन बढ़ता संकट (दैनिक जागरण)।

प्रधानमंत्री नरेंद्र मोदी के शासनकाल में कई पाकिस्तान प्रायोजित आतंकी हमलों के बाद भी उनकी सरकार को इस्लामाबाद से बात करने को तैयार होना पड़ा है।

 अपनी पाकिस्तान नीति में अनिश्चितता के 16 महीने बाद उसे सार्वजनिक तौर पर कही गई इस बात को दस हफ्ते से भी कम समय में छोड़ देना पड़ा है कि ‘बातचीत और आतंकी गतिविधियां साथ-साथ नहीं चल सकतीं।

’ इसके विपरीत एक पाकिस्तानी दंपती के सिर्फ एक आतंकी हमले ने अमेरिकी राजनीति और 2016 के राष्ट्रपति चुनाव को हिलाकर रख दिया है।

 अमेरिका में वीजा की अनुमति देने पर कुछ अधिक सख्ती के कदम उठाने की चर्चा शुरू हो गई है।

 इससे भी बड़ा सवाल यह है कि क्या 2001 से आतंक पर वैश्विक युद्ध लड़ रहे अमेरिका ने स्पष्ट और विश्वसनीय आतंकविरोधी रणनीति अपना ली है।

 कैलिफोर्निया हमले के बाद बेचैन अमेरिकी जनता को आश्वस्त करने के ख्याल से राष्ट्रपति बराक ओबामा ने व्हाइट हाउस के ओवल आफिस से पांच साल में पहली बार संबोधन किया।

 लेकिन उन्होंने अमेरिका की बातों और आतंकवाद के अंतरराष्ट्रीय फैलाव पर प्रभावी नियंत्रण की चुनौती के बीच की खाई को चौड़ा ही किया है।

, ओबामा ने स्वीकार किया कि हाल के वर्षो में ‘आतंकी खतरा नए चरण में पहुंच गया है’ और उन्होंने अमेरिकियों को फिर आश्वस्त करने की कोशिश की कि हम इससे उबर जाएंगे।

 फिर भी अगर उनके असंगत रवैये को जांचना हो तो यह साफ नजर आएगा कि 6 दिसंबर के उनके भाषण में इस बात का कोई जिक्र नहीं है कि ¨हसक जिहादियों को बढ़ाने वाले कट्टरपंथ पर किस तरह नियंत्रण पाया जाएगा।

 कट्टरता वहाबीवाद फैलाने में कुछ अरब शेख शासकों की भूमिका से जुड़ी है।

 पेट्रोडॉलर से लदे इन देशों ने एशिया और अफ्रीका से लेकर अमेरिका तक फैले क्षेत्रों में अधिक उदार मुस्लिम परंपराओं को क्रमश: बुझा ही दिया है।

 दो आधिकारिक वहाबी देशों-सऊदी अरब और कतर तथा संयुक्त अरब अमीरात ने दूसरी जगहों के मदरसों, धार्मिक संस्थाओं और आतंकियों को पैसा देना अब भी जारी रखा हुआ है।

 अपने संबोधन में ओबामा ने कहा कि अमेरिका आइएसआइएस के साथ युद्ध लड़ रहा है और उन्होंने इस आतंकी संगठन को नष्ट कर देने की शपथ खाई।

 ऐसा करने की उनकी कैसी योजना है।

 संक्षेप में, उन्होंने अपनी डेढ़ साल पुरानी रणनीति पर टिके रहने की बात कही जिसने आइएसआइएस को फलने-फूलने दिया है।

 अमेरिकी सेना के अब तक 8,000 से ज्यादा हवाई हमलों के बावजूद यह रणनीति थल सेना की अनुपस्थिति में कुछ बड़ा हासिल करने में विफल रही है।

 ब्रिटेन जैसे आकार वाले क्षेत्र में सीरिया और इराक में करीब एक करोड़ लोग आइएसआइएस शासन में इस वक्त रह रहे हैं।

 इलाके की जीवन रेखा-यूफ्रेटस और टाइग्रिस नदियों के आसपास के तेल कुओं और शहरों पर रणनीतिक रूप से कब्जा कर आइएसआइएस ने तेल और जल संसाधनों पर नियंत्रण करने की कोशिश की है।

 फिर भी अपने संबोधन में ओबामा ने विफल हो रही रणनीति को अच्छी भाषण कला के साथ नया मुलम्मा चढ़ाने से अधिक कुछ नहीं किया है।

, निश्चित तौर पर ओबामा के गलत कदमों ने आइएसआइएस के नाटकीय उभार में भूमिका निभाई है।

 2013 से आइएसआइएस के तेजी से मजबूत होने के बाद भी ओबामा की रणनीति सीरियाई राष्ट्रपति बशर अल-असद को सत्ता से बाहर करने की बनी रही।

 उन्होंने 2014 की शुरुआत में आइएसआइएस की शक्ति को ही नकार दिया था।

 उन्होंने इसे अल कायदा की नकल करने वाली ऐसी स्थानीय टीम कहा था जिसमें अमेरिका को चुनौती देने की क्षमता नहीं है।

 इससे इस संगठन को विकराल बनने का अवसर मिला।

 हाल में हुए पेरिस हमले से सिर्फ एक दिन पहले ओबामा ने दावा किया था कि आइएसआइएस पर ‘नियंत्रण’ पा लिया गया है।

, आइएसआइएस पर नियंत्रण कैसे पाया जा सकता है, जबकि ओबामा प्रशासन तुर्की को अपनी सीमाएं सील करने पर मनाने में विफल रहा।

 ऐसा हो जाता तो आइएसआइएस को तेल निर्यात राजस्व और नए विदेशी आतंकी और हथियार मिलने बंद हो जाते।

 रूस ने तुर्की के राष्ट्रपति तैय्यप एरदोगन और उनके परिवार पर आइएसआइएस के साथ अवैध तेल व्यापार में लाभ उठाने का आरोप लगाया है।

 ओबामा ने खुद भी स्वीकार किया है कि तुर्की-सीरिया सीमा का खुला 98 किलोमीटर हिस्सा आइएसआइएस को फलने-फूलने में मदद करता है।

 अपने संबोधन में ओबामा ने कहा कि कैलिफोर्निया नरसंहार में शामिल दंपती ‘कट्टरता के अंधेरे मार्ग पर चले गए, उन्होंने इस्लाम की वह विकृत व्याख्या अपना ली जो अमेरिका और पश्चिम के खिलाफ युद्ध के लिए कहती है।

’ लेकिन वह अनिवार्य चीज की पहचान करने में ङिाझक गए।

 यह चीज है शेख शासकों द्वारा इस्लाम की कट्टरपंथी धारा को दूसरे देशों में फैलाने के लिए धन मुहैया कराना।

 ये अमेरिका समर्थक वहाबी शासक ही हैं जिन्होंने ‘इस्लाम की विकृत व्याख्या’ को बढ़ावा दिया है।

 जिस दिन ओबामा ने यह संबोधन किया, जर्मनी ने आतंक पर वैश्विक युद्ध में प्रमुख मुद्दे की पहचान की।

 वैसे वह सीरिया पर बम नहीं बरसा रहा।

 जर्मन वाइस चांसलर सिग्मर ग्रैबियल ने कहा कि कट्टर इस्लाम को संरक्षण देने वाले सऊदी अरब की पश्चिमी अनदेखी का युग जरूर खत्म होना चाहिए।

 वहाबी मस्जिद और मदरसे उग्रवाद और आतंकवाद के फलने-फूलने की मुख्य जगहें हैं।

 आइएसआइएस तो वहाबी विचारधारा द्वारा फैलाए गए रोग का लक्षण भर है।

, वस्तुत: विचारधारा और हत्या करने के नृशंस तरीकों की दृष्टि से सऊदी अरब और आइएसआइएस में बहुत कुछ समान है।

 विचारधारा को ही लें।

 जैसा कि जर्मनी की सोशल डेमोक्रेटिक पार्टी के संसदीय समूह के प्रमुख थामस ओपरमन ने कहा कि वहाबी विचारधारा आइएसआइएस की ‘पूरी विचारधारा’ है।

 सिर कलम करने के मामले में सऊदी अरब और आइएसआइएस दुनिया में सबसे ऊपर हैं।

 इस साल सऊदी अरब में सिर कलम करने वाले लोग बहुत व्यस्त रहे, क्योंकि एमनेस्टी इंटरनेशनल के अनुसार नए शासक सलमान के काल में दो दशक में ऐसे लोगों की संख्या सबसे अधिक थी जिनके सिर कलम किए जाने थे।

 जिहाद दूसरे देशों में फैलाने वाले देशों पर काबू पाए बिना उदारवादियों और उग्रवादियों के बीच चल रही विचारधारात्मक लड़ाई को अमेरिका कैसे सकारात्मक तौर पर प्रभावित कर सकता है।

 अत्याचारी राजनीतिक व्यवस्थाओं वाले इन देशों के साथ दीर्घ अवधि वाले गठबंधन पर उसे फिर विचार करना होगा।

 महत्वपूर्ण बात यह है कि जब तक अमेरिका समग्र रणनीति नहीं अपनाता तब तक 15 साल से चल रहे आतंक के खिलाफ वैश्विक युद्ध के सफल होने की संभावना कम ही है।

,  ।

सौजन्य :-दैनिक जागरण,12.12.2015,ब्रम्हा चेलानी।

