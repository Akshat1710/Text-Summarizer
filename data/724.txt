असहिष्णुता तो यों ही चलेगी (राष्ट्रीय सहारा )।

प्रधानमंत्री , नरेंद्र मोदी का स्वर बेशक बदला हुआ है।

 लोकसभा में ‘‘संविधान दिवस’ पर र्चचा के आखिर में, प्रधानमंत्री का वही स्वर सुनाई दिया, जो इससे पहले एक बार ही सुनाई दिया था-प्रधानमंत्री पद संभालने के फौरन बाद के उनके भाषण में।

 इसके दो दिन बाद, राज्यसभा में वैसी ही र्चचा के अंत में एक बार फिर वही समावेशी सुर अपनाकर, प्रधानमंत्री ने भरोसा दिलाया कि उनका सुर सचमुच बदल गया है।

 लोकसभा में असहिष्णुता पर बहस भी अपेक्षाकृत आसानी से निकल गई।

 हालांकि, एक बार तो मोहम्मद सलीम के एक पत्रिका द्वारा राजनाथ सिंह के नाम पर छापी गई ‘‘हिंदू राजा’ संबंधी टिप्पणी उद्यृत करने पर, खुद सत्तापक्ष ही सदन की कार्रवाई को पटरी से उतारता नजर आया।

 खुद गृहमंत्री के परोक्ष अनुमोदन सत्तारुढ़ दल, एक प्रकाशित टिप्पणी को जस का तस उद्यृत करने के लिए, एक वरिष्ठ सांसद से ‘‘शब्द वापस लेने’ से लेकर ‘‘माफी मांगने’ तक की मांगों पर अड़ता नजर आया।

 विशेषाधिकार हनन प्रस्ताव का भी जिक्र आया।

, सत्ताधारी पार्टी जैसे हाथ के हाथ ‘‘असहिष्णुता’ का एक और सबूत पेश कर रही थी, जिसने सीपीएम नेता को ‘‘बहुमत की निरंकुशता’ की शिकायत करने का भी मौका दे दिया।

 बहरहाल, दो-दो स्थगनों के बाद, लोकसभा की स्पीकर ने और जाहिर है कि सत्ताधारी दल के परोक्ष अनुमोदन से, विवादित उद्धरण को ही कार्रवाई से निकालने के अपने निर्णय के जरिए, स्थित को संभाल लिया।

 अंत में गृहमंत्री राजनाथ सिंह ने इस बहस के अपने जवाब में असहिष्णुता बढ़ने के आरोपों को खारिज करते हुए भरोसा दिलाया कि सरकार की ओर से अगर कोई कमी रही है, तो उसे दूर किया जाएगा।

 इतना ही नहीं उन्होंने सम्मान लौटाने वाले लेखकों-बुद्धिजीवियों से सम्मान वापस लेने की भी अपील की।

 और कहा कि उनकी अगर कोई आशंकाएं हैं, तो गृहमंत्री बैठकर बात करने के लिए तैयार हैं।

 बढ़ते आग्रह के साथ यह दावा किया जा रहा है कि नरेंद्र मोदी की सरकार अब तक भले टकराव के रास्ते पर चलती रही हो, अब सहमति और सर्वानुमति के रास्ते पर चल पड़ी है।

, प्रधानमंत्री ने खुद कहा भी है कि देश, बहुमत से नहीं, सहमति से चलता है।

 खासतौर पर इलेक्ट्रॉनिक मीडिया न सिर्फ खुलकर ‘‘असहिष्णुता’ की र्चचा से थकान प्रदर्शित कर रहा है बल्कि आग्रहपूर्वक यह मांग भी कर रहा है कि यह र्चचा अब बंद होनी चाहिए।

 कहा जा रहा है कि बहुत हुई असहिष्णुता की चिंता, अब देश को आगे बढ़ने दीजिए।

 जैसे असहिष्णुता की चिंता ने ही देश के पांव जकड़ रखे हों।

 बेशक, नरेंद्र मोदी की सरकार के इस नए वर्शन के आने के कारणों की व्याख्याएं भी हैं।

 सबसे आसान व्याख्या तो यही कि यह बिहार की हार का असर है।

 इसमें लोकसभा उपचुनाव की पहली हार (रतलाम-झाबुआ) और एकदम ताजा, गुजरात में जिला परिषद यानी ग्रामीण स्थानीय निकाय चुनाव की हार को भी जोड़ लीजिए।

 2014 की अभूतपूर्व जीत का नशा उतर गया है।

 राज्यसभा में बहुमत का सपना अब और दूर खिसक गया है।

 दूसरी ओर, फिलहाल चुनाव का कोई दबाव नहीं है।

 अगले साल होने वाले विधानसभाई चुनाव में एक असम को छोड़कर भाजपा का वैसे भी कोई खास दांव नहीं है और असम में भी चुनाव अब सीधे मोदी के नेतृत्व में लड़े जाने संभावना बहुत ही कम है।

 अब मोदी सरकार को ‘‘कर के दिखने’ में जुटना होगा।

, बहरहाल, ठीक इसी बीच ऐसा बहुत कुछ घट रहा था, जो मोदी राज-पार्ट 2 के पार्ट 1 का विस्तार होने को ही दिखाता है।

 यहां सिर्फ दो प्रकरणों का उल्लेख करना काफी होगा।

 इनमें से एक प्रकरण तो संसद का ही है, जहां मोदी सरकार के स्वर में सबसे ज्यादा अंतर आया बताते हैं।

 पूर्व-मंत्री और कांग्रेस की राज्यसभा सदस्य, कुमारी सैलजा ने, जो खुद अनुसूचित जाति से हैं, संविधान दिवस पर र्चचा के क्रम में, जिक्र किया था कि मंत्री रहते हुए, द्वारिका के एक मंदिर में उनके साथ भेदभाव हुआ था और उनकी जाति पूछी गई थी।

 संभवत: इसलिए कि संबंधित प्रसंग गुजरात का था।

 नई-नई ‘‘समावेशी’ और ‘‘सहिष्णु’ हुई सरकार के वित्तमंत्री और राज्यसभा के नेता, अरुण जेटली को कुमारी सैलजा के बयान के 48 घंटे के अंदर-अंदर, सदन में ही इसका दावा करना जरूरी लगा कि अपने साथ सामाजिक भेदभाव होने की उनकी शिकायत झूठी थी।

 अपने इस दावे के पक्ष में मंत्री महोदय ने द्वारिकाधीश मंदिर की अतिथि पुस्तिका का पन्ना भी पेश किया, जिसमें मंत्री की हैसियत से कुमारी सैलजा ने मंदिर प्रबंधन के लिए प्रशंसात्मक टिप्पणियां की थीं।

, सरकार के ही एक और मंत्री पीयूष गोयल ने कुमारी सैलजा द्वारा उठाई गई समस्याओं को ही ‘‘मैन्यूफैक्र्चड प्राब्लम्स’ और भेदभाव की उनकी शिकायत को ‘‘मैन्यूफैक्र्चड डिस्क्रिमिनेशन’ करार दे दिया।

 याद रहे कि अरुण जेटली ने लेखकों-बुद्धिजीवियों के विरोध के लिए ठीक ऐसे शब्दों का इस्तेमाल किया था, और यह तब था जबकि संबंधित सांसद ने शुरू में ही स्पष्ट कर दिया था कि उक्त घटना बेट-द्वारका मंदिर की थी, न कि द्वारिका के मुख्य द्वारिकाधीश मंदिर की।

 क्या यही सहमति की राजनीति के लक्षण हैं।

 दूसरा प्रकरण, अपेक्षाकृत जमीनी स्तर का है।

 गोमांस पर रोक-टोक के विरोधस्वरूप, हैदराबाद के उस्मानिया विविद्यालय में छात्रों के एक ग्रुप ने ‘‘‘‘बीफ फेस्टिवल’’ के आयोजन का एलान किया था।

 चूंकि आयोजन का मकसद यह संदेश देना है कि गोमांस खाना न खाना एक निजी मसला है और अपने लिए इसका निर्णय करने का अधिकार हरेक नागरिक को होना चाहिए, 10 दिसम्बर को मानवाधिकार दिवस पर यह आयोजन किया जाना था।

 अचरज नहीं कि हिंदुत्ववादी संगठनों ने पूरे मामले को सांप्रदायिक रंग देने की सचेत कोशिश में, उसी दिन ‘‘‘‘पोर्क फेस्टिवल’’ के आयोजन का एलान कर दिया।

 बहरहाल, यह मामला यहीं तक नहीं रुका।

, प्रधानमंत्री के सुर में बदलाव और चेतावनियों के बावजूद, एक स्थानीय भाजपा विधायक राजा सिंह, दक्षिण के संगीत सोम बनने के लिए सीधे मैदान में कूद पड़े।

 उन्होंने बीफ फेस्टिवल का आयोजन करने वालों को ‘‘दादरी जैसा हश्र’ करने की धमकी दे डाली।

 दिलचस्प है कि यह भाजपा विधायक इतने पर भी रुका नहीं है।

 उसने, ‘‘बीफ फेस्टिवल नहीं रोकने के पक्ष में बोलने के लिए’, तेलंगाना राज्य के भाजपा अध्यक्ष, जी किशन रेड्डी के इस्तीफे की मांग भी कर दी है।

 इस असहिष्णुता को रोकना क्या सिर्फ तेलंगाना सरकार का काम है, लेकिन, इन मुश्किलों के बीच से रास्ते बनाने के लिए मौजूदा सरकार एक कार्यनीति के तौर पर किन्हीं खास मुद्दों, जैसे जीएसटी पर सुलह के रुख का पैंतरा तो अपना सकती है, लेकिन न तो अपने हिंदुत्ववादी आधार की बढ़ती मांगों और आक्रामता पर रोक लगा सकती और न इससे विभिन्न क्षेत्रों में पैदा होने वाली असहिष्णुता पर बढ़ते राजनीतिक टकराव से उबर सकती है।

 उल्टे मोदी राज की चमक जैसे-जैसे फीकी पड़ेगी, वैसे-वैसे इस कमी को पूरा करने की कोशिश में हिंदुत्ववादी आधार की आक्रामकता और आगे बढ़ेगी।

 कापरेरेट हितों को आगे बढ़ाने पर प्रमुख राजनीतिक पार्टियों की सहमति भी, इस टकराव को रोक नहीं सकती है।

 मीडिया की थकन अपनी जगह, असहिष्णुता का विरोध और बढ़ेगा क्योंकि असहिष्णुता तो यूं ही चलेगी।

,  ।

सौजन्य :- राष्ट्रीय सहारा ,4.12.2015 ,राजेन्द्र शर्मा।

