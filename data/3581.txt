सोना कितना सोना (अमर उजाला :Editorial)।

 =": #0000;"देश में घरों और संस्थानों के पास 20 हजार टन सोना है।

 करीब आठ सौ अरब डॉलर के इस सोने का अर्थव्यवस्था में उपयोग नहीं हो पाता।

 इस योजना का लक्ष्य इसी सोने को बाहर निकालना है।

 , राजग सरकार ने धनतेरस और दिवाली से पहले पीली धातु के नाम से मशहूर सोने से संबंधित तीन योजनाएं पेश कर सोने पर निवेश को गतिशील बनाने की कोशिश की है।

 पारंपरिक रूप से सोने को निवेश का सबसे विश्वसनीय तरीका माना जाता है।

 त्योहारों में सोने की खरीद की वजह भी यही होती है।

 इसी तरह धार्मिक संस्थानों के पास भी सोने का अकूत भंडार है।

, इन योजनाओं को जारी करते हुए खुद प्रधानमंत्री मोदी ने याद दिलाया है कि देश में घरों और संस्थानों के पास 20 हजार टन सोना है।

 मगर करीब आठ सौ अरब डॉलर के इस सोने का देश की अर्थव्यवस्था में कोई उपयोग नहीं हो पाता।

 स्वर्ण मौद्रीकरण योजना का मकसद इसी सोने को बाहर निकालने का है, ताकि घरों और संस्थानों से निकलकर सोना बैंकों तक और फिर बाजार में आए।

 बेशक यह कोई नई योजना नहीं है।

, स्वर्ण जमा योजना नाम से यह चल ही रही है, जिसमें कम से कम 500 ग्राम तक सोने को बैंकों में जमा के रूप में रखने का प्रावधान था।

 नई योजना में इस सीमा को घटाकर 30 ग्राम यानी आम बोलचाल की भाषा में कहें, तो तीन तोले से भी कम कर दिया गया है, जिससे छोटे निवेशक भी अपने सोने का उपयोग कर सकेंगे।

 सरकार ने मई में पेश किए गए आम बजट में इस योजना का प्रावधान किया था, जो अब अस्तित्व में आ रही है।

, सॉवरिन बांड योजना की परिपक्वता अवधि आठ वर्ष है, और यह किसी भी दूसरी बांड वाली योजनाओं से बहुत भिन्न नहीं है।

 मगर, ऐसा पहली बार हो रहा है, जब देश के आम लोग भी राष्ट्रीय चिह्न अशोक चक्र वाला सोने का सिक्का खरीदकर अपने पास रख सकेंगे।

 यानी एक ओर तो सरकार चाहती है कि लोग घरों में जमा सोना और स्वर्णाभूषण बैंकों में जमा कराएं और दूसरी ओर त्योहारों में सोने के सिक्के भी खरीदें।

, यह संतुलन कैसे बनेगा, यह आने वाले समय में दिखेगा।

 वास्तव में 1990 के दशक से देश काफी आगे आ चुका है, जब देश को अपना सोना तक गिरवी रखना पड़ा था।

 आज देश में सोने का मजबूत भंडार है और भारत ने सोने के उपभोक्ता के रूप में चीन को भी पीछे छोड़ दिया है।

 मगर अब भी बड़ी चुनौती काले धन के रूप में जमा सोने को बाहर निकालने की है, सरकार को इस दिशा में भी सोचना चाहिए।

सौजन्य :- अमर उजाला, 6.11.2015।

