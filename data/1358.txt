मानक विचलन (बिजनेस स्टैंडर्ड)।

केंद्रीय वित्त मंत्री अरुण जेटली ने कहा है कि नकदी के संकट से जूझ रहे आम आदमी को थोड़ी राहत पाने के लिए दो सप्ताह और इंतजार करना पड़ेगा।

 उसके बाद ही 2,000 और 500 रुपये के नये नोट आसानी से उपलब्ध हो सकेंगे।

 नये नोट पुराने नोटों की तुलना में छोटे हैं इसलिए वे एटीएम मशीनों की निकासी ट्रे में ठीक ढंग से फिट नहीं हो पा रहे हैं।

 यह देश में विभिन्न वस्तुओं के विनिर्माण में तय मानक की कमी को भी जाहिर करता है।

 एक तो नये नोट पहले ही काफी कम हैं, दूसरा उनके एटीएम मशीनों में फिट नहीं होने की वजह से बैंकों और एटीएम मशीनों के बाहर लंबी कतारों का दृश्य अभी भी आम बना हुआ है।

 इसकी वजह से लोगों के अंदर भी गुस्सा और बेचैनी देखने को मिल रही है।

 यही वजह है कि प्रधानमंत्री नरेंद्र मोदी को इस संबंध में अत्यंत भावुक भाषण देने पड़े।

 अगर इस छोटी से लेकिन बड़ी समस्या पर पर्याप्त ध्यान दिया गया होता तो शायद प्रधानमंत्री मोदी जनता के इस गुस्से से बच जाते और विपक्षियों के पास भी संसद में गतिरोध पैदा करने का कोई अवसर नहीं रह जाता।

 लेकिन हुआ यह कि अब देश भर में करीब 2,00,000 एटीएम को नए सिरे से उन्नत किया जा रहा है ताकि उनसे नए नोट निकाले जा सकें और इस संकट से निपटा जा सके।

, इसके लिए जितनी तेजी से काम करने की आवश्यकता है उसे देखते हुए एक प्रश्न यह भी है कि क्या इस प्रक्रिया को बिना किसी दिक्कत के अंजाम दिया जा सकता है।

 यह समस्या केवल करेंसी नोट और उनके एटीएम मशीन में फिट होने की नहीं है बल्कि यह व्यापक तौर पर भारतीय विनिर्माण की गुणवत्ता से जुड़ा मामला है।

 हम भारतीय ऐसे तमाम उत्पादों के बारे में जानते हैं जिनमें एकरूपता नहीं होती।

 इस सिलसिले में सबसे पहले ध्यान आता है प्लग और प्लग प्वाइंट का।

 परंतु व्यापक तौर पर विनिर्माण उद्योग भी खिड़की और दरवाजे जैसी मूलभूत चीजों के निर्माण में भी किसी मानक का ध्यान नहीं रखता।

 टाइल्स या ग्रिल की मोटाई, बल्ब होल्डर और अनेक चीजों का आकार इसका उदाहरण है।

 यह आवश्यक है क्योंकि सरकार सस्ते आवास की अवधारणा को बढ़ावा दे रही है।

 लेकिन दुनिया भर का अनुभव बताता है कि सस्ती आवास व्यवस्था तभी सफल हो सकती है जब मानक सामग्री का व्यापक उत्पादन हो।

 इससे लागत कम होती है।

, इस दृष्टिï से देखा जाए तो मानक सामग्री तैयार करना मुश्किल नहीं है लेकिन व्यापक पैमाने पर एकरूपता की समस्या है।

 यह कमी भारतीय मानक ब्यूरो के प्रमाणन के दायरे से भी बाहर है।

 उदाहरण के लिए रेलवे में हमारे यहां चार अलग-अलग गेज का चलन जारी है।

 इनमें से कोई अंतरराष्टï्रीय मानक की नहीं है।

 इससे देश में बने रॉलिंग स्टॉक को बाहर भेजने की संभावना पर असर पड़ता है।

, यह भी ध्यान देने लायक है कि शहरी परिवहन व्यवस्था मसलन दिल्ली मेट्रो ने मानक गेज को अपनाया है लेकिन इसका भी राजनीतिक विरोध हुआ था।

 इस तरह के मुद्दे प्रधानमंत्री नरेंद्र मोदी के मेक इन इंडिया अभियान से भी जुड़े हैं।

 इस अभियान का सीधा संबंध रोजगार तैयार करने के उनके एजेंडे से भी है।

 ऐसे में व्यापक विनिर्माण और छोटे व मझोले उद्योगों को इसमें शामिल करना आवश्यक है।

 प्लग प्वाइंट से एटीएम मशीन तक तैयार करने वाला क्षेत्र इसमें शामिल है।

 वाहन उद्योग अनुरूप कलपुर्जों के निर्माण से व्यापक तौर पर लाभान्वित होता रहा है।

 शायद इसका एक सबक यह है कि इंस्टीट्यूट ऑफ इंजीनियर्स को निर्देशित किया जाए कि वे जर्मन इंजीनियरिंग के श्रेष्ठï व्यवहार मॉडल का अनुसरण करें और तमाम छोटी बड़ी वस्तुओं के निर्माण में एकरूपता लाने का प्रयास करें।

 इससे मेक इन इंडिया का भी स्तर सुधरकर वैश्विक होगा।

सौजन्य – बिजनेस स्टैंडर्ड।

