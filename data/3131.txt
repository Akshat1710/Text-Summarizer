त्याग की बड़ी महिमा (पत्रिका)।

लोग भी दो प्रकार के होते हैं- फर्जी और असली।

 असली त्याग धोनी ने किया।

 पहले ‘टैस्ट’त्यागा अब ‘वनडे’ और ‘बीस बीस’ की कप्तानी त्याग दी।

 ‘त्याग’ तो ‘क्रिकेट के भगवान’ सचिन तेंदुलकर ने भी किया था।

 लेकिन तब जबकि सलैक्टर्स ने एकांत में साफ-साफ समझा दिया- राजा भैया।

 या तो क्रिकेट त्याग दो वरना हमें बाहर बिठाना पड़ेगा।

धोनी जबरदस्त खिलाड़ी ही नहीं वरन् ऊंचे दर्जे का रणनीतिकार है।

 यह बात हमें उसकी जिन्दगी पर बनी बॉयोपिक ‘एमएस धोनी’ देखकर पता हम आज की औलादों से कहना चाहते हैं भैया धोनी से कुछ सीखो।

 पर आधुनिक जवान बनना तो धोनी चाहते हैं पर करतब ‘काम्बली’ के से करते हैं।

 जरा आप अपने चारों तरफ नजर घुमाएंगे तो आपको असली के साथ फर्जी त्यागी भी नजर आ जाएंगे।

फर्जियों का सबसे बड़ा उदाहरण हमारे माननीय नेता हैं जो बाहर से ‘त्यागी’ और भीतर से ‘भोगी’ रूप में रहते हैं।

 इनसे बात करो तो अपने आपको विरक्त दर्शाते हैं पर कब्र में पैर लटकने तक कुर्सी पर जमे रहना चाहते हैं और अपने बाद अपनी कुर्सी अपनी औलादों के लिए ही छोड़ जाना चाहते हैं।

 इन फर्जी त्यागियों से अधिक ‘ईमानदार’ तो हम यूपी वाले पुराने पहलवान को मानते हैं जो कुर्सी के लिए अपने ही पुत्र से बाकायदा युद्धरत हैं।

यह एक अटल सत्य है कि अपना देश त्यागियों को बड़ा पसन्द करता है।

 बुद्ध ने राज त्यागा और महावीर ने वस्त्र त्यागे तो सारी प्रजा उनके पीछे हो ली।

 गांधी ने माया, ममता और कपड़े तीनों त्याग दिये तो देश ने उन्हें ‘राष्ट्रपिता’ की पदवी दी।

 त्याग से ही अभिनेता बच्चन सदी के सुपर स्टार बन गए।

 हम भी कुछ त्यागना चाहते हैं पर मोह-माया और काया हमें कुछ त्यागने ही नहीं देती इसलिए हमने ‘त्यागने की इच्छा’ को ही त्याग दिया।

 हमारे सरीखे करोड़ों त्यागी इस देश में रहते हैं और यह देश उन्हीं के भरोसे चल रहा है।

, सौजन्य – पत्रिका।

