सर्वाधिक प्रभावित (बिजनेस स्टैंडर्ड)।

देश की आर्थिक गतिविधियों पर नोटबंदी ने क्या असर डाला है इसे लेकर विरोधाभासी विचार और आंकड़े सामने आए।

 परंतु आर्थिक रूप से सबसे विपन्न तबके पर इसके असर को आंकने का एक तरीका यह भी है कि सूक्ष्म वित्त क्षेत्र पर इसके प्रभाव का आकलन किया जाए।

 सूक्ष्म वित्त संस्थान (एमएफआई) आर्थिक रूप से सक्रिय लेकिन गरीब तबके के लोगों को बिना जमानत ऋण मुहैया कराते हैं।

 एमएफआई की वृद्घि और उनका अस्तित्व इस बात पर निर्भर करता है कि ऋण लेने वाले, समय पर और नियमित रूप से किस्तों का भुगतान करें।

 बहरहाल, नोटबंदी ने इस प्रक्रिया को बाधित कर दिया।

 नवंबर से दिसंबर के मध्य तक किस्तों के समयबद्घ भुगतान में 85 फीसदी की गिरावट आई।

 ऐतिहासिक तौर पर देखा जाए तो इस क्षेत्र में वसूली की दर औसतन 99 फीसदी रही है।

 इस दृष्टिï से गिरावट अत्यंत अहम है।

 एमएफआई अपने ग्राहकों को प्रोत्साहित करते रहे हैं कि वे बैंक खाते खोलें।

 जन धन योजना के प्रावधानों के बाद तो यह प्रक्रिया और आसान हो गई है।

 ऋण का वितरण भी अब नकदीरहित ढंग से करने का चलन बढ़ता गया है।

 लेकिन पुनर्भुगतान अभी भी ज्यादातर नकद में ही किया जाता है।

 एमएफआई का 85 फीसदी कारोबार नकद होता है और यही वजह है कि नोटबंदी ने इस क्षेत्र को अधिक प्रभावित किया।

 आमतौर पर कर्ज लेने वाला पैसे बचाता है और छोटीमोटी नकदी को महीने भर जमा करता है ताकि समय पर अपनी किस्त चुका सके।

 लेकिन बैंक की कतार में लगने पर होने वाले समय के नुकसान और इसी अनुपात में आय के नुकसान के डर ने एमएफआई के कर्जदारों को भी दिक्कत में डाल दिया।

एमएफआई के लिए अधिक बुरी बात यह साबित हुई कि आरबीआई ने ऋणदाताओं को चूकने वाले ऋण को खराब ऋण के रूप में वर्गीकृत करने के लिए 60 दिन का समय दिया ताकि वे अपनी कठिनाइयां कम कर सकें।

 इसकी वजह से ऋण लेने वालों के बीच में भ्रम पैदा हो गया क्योंकि कुछ निहित स्वार्थ वाले लोगों ने उन्हें यह समझाने की कोशिश की कि सरकार ने पुनर्भुगतान में रियायत देने की घोषणा की है।

 ऐसे में कुछ ऋणदाताओं ने नकदी की कमी को भी समय पर भुगतान न कर पाने की दलील बनाया।

 एमएफआई ने भी ऋणदाताओं को यह स्पष्टï करने की कोशिश की कि अगर वे समय पर भुगतान करते हैं तो यह उनके हित में होगा वरना उनकी साख प्रभावित होगी।

 आमतौर पर वे इलाके अधिक प्रभावित हुए जहां पहले से ही पुनर्भुगतान का रिकॉर्ड कमजोर था।

 यह इलाका है उत्तरी भारत, उसमें भी पश्चिमी उत्तर प्रदेश खासतौर पर।

 दक्षिण भारत और पूर्वी भारत का प्रदर्शन अपेक्षाकृत बेहतर रहा।

 इसी प्रकार बेहतर संचालित एमएफआई भी कम प्रभावित हुए।

, इस क्षेत्र को उम्मीद है कि यह झटका अस्थायी है।

 लेकिन इसमें संदेह नहीं है कि चालू वित्त वर्ष के दौरान उनका प्रदर्शन प्रभावित होगा।

 यह बात इसलिए भी सही है क्योंकि नए ऋण का वितरण कमजोर हुआ है क्योंकि यह नया ऋण ज्यादातर पुनर्भुगतान की राशि से ही दिया जाता है।

 पहले झटके के बाद ही दिसंबर के आरंभ में इसमें गिरावट आई थी क्योंकि नवंबर में समुचित राशि की वसूली नहीं की जा सकी।

 इस घटना की तुलना वर्ष 2010 में आंध्र प्रदेश में आए संकट से की जा रही है।

 वह इस क्षेत्र का सबसे बड़ा संकट था।

 बहरहाल वह मामला स्थानीय था जबकि नोटबंदी ने पूरे देश को समान रूप से प्रभावित किया है।

 यह झटका बताता है कि गरीब तबके में भी वे लोग अधिक प्रभावित हुए हैं जो बेहतरी की आकांक्षा रखते हैं।

 यह विडंबना ही है कि नोटबंदी के पक्ष में यह दलील दी गई कि यह गरीबों के लिए मददगार होगा।

, सौजन्य- बिजनेस स्टैंडर्ड।

