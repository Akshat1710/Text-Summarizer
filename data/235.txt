सरकार ने पूरा किया आधा सफर रक्षा क्षेत्र में दिखी अगर-मगर (बिजनेस स्टैंडर्ड)।

सेना के लिए वर्ष 2017 की शुरुआत कई मायनों में नई रही।

 थलसेना और वायुसेना को नए प्रमुख मिले और साथ ही नए विचार और रुख अपनाने का अवसर भी।

 उम्मीद है कि सेना को जल्दी ही तीनों सेनाओं का कमांडर मिल जाएगा।

 इससे थलसेना, नौसेना और वायुसेना के बीच बहु प्रतीक्षित सामंजस्य कायम होगा।

 सीमापार पाकिस्तान में नए सेनाध्यक्ष चुने गए हैं।

 उनमें यह जरूरी समझ नजर आ रही है कि भारत के साथ तनाव के चलते पाकिस्तानी सेना जरूरी प्राथमिकताओं पर ध्यान नहीं दे पा रही है।

 अमेरिका के नवनिर्वाचित राष्ट्रपति डॉनल्ड ट्रंप ने भी रूस और चीन को लेकर अपनी नीतियां जाहिर कर दी हैं।

 भारत को अब इन तीनों शक्तिशाली देशों के त्रिकोण से नए सिरे से तालमेल बनाना होगा।

नए साल की शुरुआत 16 लाख की क्षमता वाली सेना के आकलन से करना उचित होगा।

 सत्ता में अपना आधा कार्यकाल पूरा करने के बाद राष्ट्रवादी दल भारतीय जनता पार्टी और उसकी सरकार सेना को लेकर अपने वादों पर बहुत कम अमल कर सकी है।

 प्रधानमंत्री नरेंद्र मोदी ने 2014 के आम चुनाव के वक्त प्रचार अभियान में संप्रग सरकार पर आरोप लगाया था कि उसने कई अहम क्षेत्रों में देश के हितों का समर्पण कर दिया है।

 इसमें वास्तविक नियंत्रण रेखा में चीनी घुसपैठ, वायुसेना को लड़ाकू बेड़े न मिल पाना, नौसेना में होने वाली दुर्घटनाओं, सांप्रदायिक दंगों, माओवादी हमलों, पाकिस्तान समर्थित आतंकी हमलों और अवैध घुसपैठ आदि का जिक्र था।

, इनमें से कई समस्याएं जस की तस हैं।

 भाजपा के घोषणापत्र में कहा गया था कि बाहरी सुरक्षा को मजबूत किया जाएगा।

 इसमें हथियार खरीद की प्रक्रिया को सुधारने, सहयोगात्मक सेवाओं और संगठनात्मक गतिविधियों के अलावा रक्षा खरीद की प्रक्रिया तेज कर सशस्त्र बलों को आधुनिक बनाने और देसी तकनीक विकसित करने पर खर्च करना शामिल था।

 अधिकारी स्तर पर भर्तियों के लिए शॉर्ट सर्विस कमीशन को आकर्षक बनाना, रक्षा मंत्रालय की निर्णय प्रक्रिया में सेना की भूमिका बढ़ाना, सीमा पार आतंकवाद से निपटना और बेहतर सीमा प्रबंधन, सशस्त्र बल पंचाट में सुधार और खिलाफ जाने वाले निर्णयों को लेकर अपील कम करना इसमें शामिल है।

, सकारात्मक बात करें तो सरकार ने वन रैंक, वन पेंशन और नई दिल्ली में राष्ट्रीय युद्घ स्मारक जैसी लोकलुभावन बातों पर तत्परता दिखाई।

 ये दोनों मांगें पूर्व सैनिकों की दृष्टिï से अहम थीं।

 हालांकि सातवें वेतन आयोग ने सेवारत और सेवानिवृत्त जवानों, नौसैनिकों और वायुसैनिकों को नाराज किया।

 इसके चलते ओआरओपी से मिली राजनीतिक बढ़त छिन जाने का खतरा पैदा हो गया।

 अक्षमता पेंशन कम करने (फिलहाल समीक्षाधीन) और असैन्य अधिकारियों की तुलना में सैन्य अधिकारियों के दर्जे के मुद्दे ने भी हताशा पैदा की।

 यही वजह है कि सैन्य समुदाय जिसे भाजपा का सहयोगी माना जाता था वह अब सशर्त समर्थक भर रह गया है।

 रक्षा मंत्री मनोहर पर्रिकर की देसी हथियार और रक्षा उपकरण विकसित करने की प्रतिबद्घता भी सराहनीय है।

 क्षेत्र के छोटे-बड़े निजी उद्योगपतियों के साथ उनके रिश्ते भी खुले और सहज हैं।

 उनके पूर्ववर्ती ए के एंटनी भी स्वदेशी को लेकर प्रतिबद्घ थे लेकिन पूंजीपतियों से कोई रिश्ता नहीं रखना चाहते थे।

 पर्रिकर के नेक इरादों को एक सक्षम नीतिगत ढांचे में बदलना चाहिए।

 बहरहाल उनके मंत्रालय के अधिकारी यथास्थितिवादी हैं।

 पर्रिकर अब तक आधेअधूरे खरीद और स्वदेशी सुधारों की घोषणा ही कर पाए हैं।

, रक्षा खरीद नीति 2016 हालांकि काफी समय से लंबित है लेकिन उसमें कुछ नवाचार अपनाया गया है।

 इसमें भारत में डिजाइन, विकसित और निर्मित उपकरणों को प्राथमिकता देना शामिल है।

 इसके बावजूद कहना होगा कि डीपीपी 2016 किसी भी तरह परिणामोन्मुखी नहीं हैं जबकि पर्रिकर चाहते थे कि हथियार खरीद को जटिल प्रक्रियाओं से उबारा जाए।

 इसके बजाय पूर्ववर्ती 2005, 2006, 2008, 2009, 2011 और 2013 की नीतियां नौकरशाहों की पसंद रहीं।

 उनमें ऐसे अवसरों की भरमार थी जिनकी मदद से अहम खरीद प्रक्रिया को टाला जा सकता था।

, पर्रिकर ने जरूरी सुधारों को विभिन्न समितियों के हवाले करके खुद अपने ही हाथ बांध लिए।

 सबसे पहले एक पूर्व सचिव की अध्यक्षता वाली धीरेंद्र सिंह समिति ने 264 पन्नों की रिपोर्ट रक्षा खरीद पर तैयार की।

 इसमें प्रधानमंत्री मोदी के मेक इन इंडिया नारे को शामिल किया गया था।

 इसके बाद समिति की निजी क्षेत्र के सामरिक साझेदारों के नामांकन के लिए वी के अत्रे कार्य बल का गठन किया गया।

 ये साझेदार विमान, हेलीकॉप्टर, युद्घ पोत आदि के निर्माण में सहयोग करने वाले हैं।

 आज तक एक भी ऐसा साझेदार नहीं तय हो सकता है।

, बोइंग और एसएबी जैसी विदेशी कंपनियां प्रतीक्षारत हैं कि कौन सी भारतीय कंपनी भारत में विमान निर्माण में उनकी साझेदार होगी।

 अभी भी हर परियोजना जटिल निविदा प्रक्रिया से गुजर रही है।

 इसके चलते वर्षों की देरी होनी तय है।

 लेफ्टिनेंट जनरल शेकतकर समिति को रक्षा क्षेत्र के सुधार का जिम्मा सौंपा गया है।

 उम्मीद की जा सकती है कि एक और भारी भरकम रिपोर्ट जल्दी ही सामने आएगी।

 वर्ष 2016 की शुरुआत में पठानकोट स्थित वायुसेना के ठिकाने पर आतंकी हमले के बाद लेफ्टिनेंट जनरल फिलिप कांपोज ने एक कार्यबल की अध्यक्षता की जिसका काम था सैन्य अड्डïों की सुरक्षा व्यवस्था का आकलन करना।

 इस बीच पूर्व गृह सचिव मधुकर गुप्ता की अध्यक्षता में एक और समिति को सीमा प्रबंधन की जांच परख का जिम्मा सौंपा गया।

 असल समस्या है क्रियान्वयन की कमी की।

 जबकि इसके लिए सख्त प्रवर्तन की आवश्यकता है, न कि समिति की।

 पर्रिकर को रिपोर्ट के बजाय बिंदुवार कार्य योजनाएं तैयार करनी चाहिए।

 भाजपा के चुनावी वादों में से अधिकांश मसलन कार्यबल, सैन्य न्याय सुधार और स्वदेशीकरण आदि आंतरिक प्रक्रिया वाले हैं।

 ऐसे में सरकार को बदलाव के लिए प्रतिबद्घ होना पड़ेगा।

– अजय शुक्ला।

सौजन्य – बिजनेस स्टैंडर्ड।

