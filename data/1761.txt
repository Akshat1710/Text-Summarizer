रावण का स्वर्ण रथ, राम का धर्म रथ (दैनिक जागरण : Editorial)।

विजया दशमी को लेकर अन्याय पर न्याय की या अज्ञान पर ज्ञान की विजय की व्याख्याएं की जाती रही हैं, लेकिन असली बात यह है कि कौन-से सद्‌गुणों से विजय मिलती है, आचरण के कौन-से नियम हमें विजय दिलाते हैं।

 यह हम श्रीराम से सीखते हैं।

 आज के संदर्भ में देखें तो सबसे बड़ा संदेश है कि जय-पराजय में हमें कैसा व्यवहार करना चाहिए।

 वैज्ञानिक संदर्भ में देखें तो मनोविज्ञान में हमें निराशा, उदासी, दुखद यादों जैसी नकारात्मक भावनाओं से मुक्ति दिलाने के लिए एक पद्धति बताई जाती है कि उसे किसी कागज पर लिखकर जला दिया जाए, इस तरह अमूर्त भावना से मूर्त तरीका अपनाकर मुक्त हुआ जा सकता है।

 इस तरह देखें तो बुराई का पुतली जलाना बड़ी सार्थक क्रिया हो सकती है, लेकिन परंपरा और रीति बन जाने के बाद उस क्रिया का उद्‌देश्य हमारे सामने नहीं रहता और इसका वांछित फायदा हमें नहीं मिल पाता।

 फिर मौजूदा समय में अशुभ इतना प्रबल है कि उसको खत्म करने के लिए सतत प्रयास जरूरी है।

, इस संदर्भ में देखेें तो दशहरे का पर्व बड़ा सकारात्मक संदेश देता है कि हमारे भीतर कहीं कहीं यह उम्मीद कायम है कि बुराई को नष्ट किया जा सकता है और हमने इसके आगे हार नहीं मानी है।

 शंकराचार्य ने अपने भाष्य में यह लिखा है कि सत्य और असत्य के मिथुन से इस संसार की रचना हुई है, इसलिए यह संभव नहीं है कि बुराई को पूरी तरह खत्म किया जा सके।

 संसार के सारे धर्मों में इस तथ्य को माना है, लेकिन जैसे वाल्मीकि डाकू से ऋषि बने उस तरह की बुराई का अच्छाई में रूपांतरण संभव है।

 बुराई को न्यूनतम पर रखा जा सकता है।

 अब यह रूपातंरण गुणों के आधार पर ही संभव है।

, श्रीराम के अयोध्या से निर्वासन से लेकर रावण पर विजय तक की यात्रा देखें तो हमें आचरण के कुछ नियम और व्यक्तित्व के कुछ गुण नज़र आते हैं, जो बताते हैं कि इन पर चलकर हम बुराई पर जीत हासिल कर सकते हैं।

 ये ऐसी बातें हैं, जिन्हें बार-बार रेखांकित करने की जरूरत है, क्योंकि यह बाहर की बजाय भीतर की लड़ाई ज्यादा है।

 जैसे अयोध्या छोड़कर वनवास पर जाने में श्रीराम का जो गुण नज़र आता है वह है साहसपूर्वक दुख सहन करने का निश्चय।

 समाज से बुराई की शक्तियां खत्म करनी हैं तो श्रीराम की तरह हमें कष्ट झेलने के लिए तैयार होना पड़ेगा।

 यह संघर्ष लंबा है।

 मौजूदा वक्त में हम हर काम में शॉर्टकट खोजने लगते हैं।

 इस प्रवृत्ति से गलतियां हो जाती हैं।

 देश की मौजूदा राजनीतिक परिस्थिति में हमें इसका उदाहरण मिलता है।

 पर्याप्त संघर्ष के बाद एक तीसरा विकल्प सामने था, लेकिन शॉर्टकट में उलझकर वह आंदोलन भटक गया।

 शॉर्टकट जो अपनाएगा, समय उसे कट करके शॉर्ट कर देगा।

, वनवास के दौरान श्रीराम हर स्थिति को स्वीकार करते हैं।

 मानवीय भावनाएं तो उन्होंने दर्शाई, लेकिन ऐसा नहीं कहा जा सकता है कि वे भौतिक अड़चनों से कभी दुखी हुए हों।

 मन में यदि दृढ़ विश्वास हो कि हम नेक रास्ते पर चल रहे हैं, तब ऐसी स्थिति प्राप्त होती है।

 यह दृढ़ विश्वास हो तो हमेशा भ्रम बना रहेगा।

 तुलसीदास ने श्रीराम के माध्यम से संदेश दिया है कि बुराई पर विजय के लिए धर्म रथ की जरूरत होती है।

 रावण स्वर्ण रथ पर सवार होकर रणभूमि में पहुंचता है और भगवान राम बिना रथ के ही उससे लड़ने के लिए रणभूमि में चलने को तत्पर हो जाते हैं।

 इसे देखकर विभीषण अधीर हो जाते हैं, उनके भीतर राम की विजय के प्रति संदेह पैदा हो जाता है और वे भगवान राम से विनम्रता से पूछते हैं : ‘नाथ रथ नहि तन पद त्राना।

 केहि बिधि जितब बीर बलवाना॥ सुनहु सखा कह कृपानिधाना।

 जेहिं जय होइ सो स्यंदन आना॥’ हे नाथ।

 आपके पास रथ नहीं है, तन की रक्षा के लिए कवच नहीं है,आप नंगे पैर हैं।

 रथ पर सवार रावण को आप किस प्रकार जीत पाएंगे।

 इस पर श्रीराम ने कहा, ‘हे सखे।

 सुनो, जिससे जय होती है, वह रथ दूसरा ही है,’ सौरज धीरज तेहि रथ चाका।

 सत्य सील दृढ़ ध्वजा पताका॥ बल बिबेक दम परहित घोरे।

 छमा कृपा समता रजु जोरे॥’ जिस रथ से विज मिलती है, शौर्य और धैर्य उसके पहिए हैं।

 सत्य और शील पर आधारित सद्आचरण उस रथ की ध्वजा और पताका हैं।

 बल, विवेक, इंद्रिय निग्रह और परोपकार रूपी चार घोड़े उस रथ को खींचते हैं,जो क्षमा, दया और समता रूपी डोरी से रथ में जुड़े रहते हैं।

 तुलसीदास ने जितने भी सद्‌गुण होते हैं, उन्हें इस धर्मरथ का कोई कोई अंग बताया है।

 यानी सद्‌गुणों से ही विजय मिल सकती है, यह संदेश श्रीराम ने दिया है।

, इस तरह जहां तक साधनों की बात है, श्रीराम भीतर के साधनों पर ज्यादा जोर देते हैं।

 बाहरी साधनों की बात करें तो रावण की तुलना में श्रीराम कहीं नहीं ठहरते थे।

 भीतर से दृढ़ होने के बाद उन्हें फिर वानर मिले तो उन्होंने उन्हीं की सेना बना ली।

 भीतर के साधन यदि ठीक हैं तो बाहर के साधन अपने आप मिल जाते हैं।

 यदि भीतर शौर्य है, धैर्य है तो सहायता करने वाले तो मिल ही जाएंगे।

 श्रीराम के इतने सद्‌गुणों के बाद भी उन्हें लेकर कुछ विवाद भी हैं।

 जैसे सीताजी को लेकर उनका व्यवहार या बालि वध, लेकिन इनमें सत्य का अंश ही होता है।

 समय के साथ किवदंतियां जुड़ती जाती हैं।

 हमारे पास तो प्रमाण हैं कि श्रीराम ने सीताजी का कभी त्याग नहीं किया था।

 उस काल के अादर्श मर्यादाओं को आज के संदर्भ में देखेंगे तो वे वैसे ही नहीं दिखाई देंगे।

 श्रीराम, सीताजी के लिए जितना रोए हैं, वह नारीवादी विचारकों के लिए विचारणीय है कि उनका प्रायश्चित उनकी गलती से बहुत ज्यादा बड़ा है।

, रावण का एक ही दोष था और वह बहुत बड़ा था कि उसमें अहंकार बहुत था, इसलिए वह सत्य-असत्य और विवेक-अविवेक में फर्क नहीं कर पाता था।

 इस योग्यता के लिए व्यक्ति उदार होना चाहिए।

 जब तक हम दूसरे का पक्ष देखेंगे नहीं तब तक यह कैसे पता चलेगा कि दूसरा भी सही हो सकता है।

 यह योग्यता अहंकार होने पर पैदा नहीं हो पाती।

 रावण भौतिक शक्ति संपदा का प्रतीक है और संदेश यही है कि भौतिक शक्ति हमेशा आध्यात्मिक शक्ति से पराजित होती है।

 यह आध्यात्मिक शक्ति गुणों से ही व्यक्त होती है।

 श्रीराम से जुड़े पात्रों में यही बात थी।

 दशरथ को लें तो वे बड़े न्यायी राजा थे।

 पुत्र मोह में वे कैकेयी को दिए वचन से इनकार भी कर सकते थे।

 लक्ष्मण को देखें तो भाई के प्रति उत्कट समर्थन उनका प्रमुख गुण है।

 सीताजी में आदर्श नारी के गुण हैं।

 हम इसे आज त्रेेता युग का आदर्श बनाकर टाल देते हैं, लेकिन वे गुण आज भी प्रासंगिक हैं।

 सबसे समग्र चरित्र तो हनुमान का है।

 भारत में जितने संप्रदाय हैं शैव हो, शाक्त हो, सभी में उन्हें स्थान है।

 इतनी स्वीकार्यता और किसी देवता को नहीं मिली है।

 वर्तमान के वे सबसे प्रासंगिक देवता हैं।

 काम में समर्पण ही विजय दिलाती है।

 यह वे संदेश देते हैं।

 निष्ठा भी उनका गुण है।

 जिसे स्वीकार किया है उसके प्रति निष्ठा।

सौजन्य :- दैनिक जागरण ,22.10.2015,  ।

