कहां है लोकपाल।

 (राष्ट्रीय सहारा)।

प्रधानमंत्री नरेन्द्र मोदी ने भ्रष्टाचार और काले धन के खिलाफ पांच सौ और हजार रुपये के करंसी नोटों का विमुद्रीकरण करके महायुद्ध छेड़ दिया है।

 इस फैसले के लिए पर्याप्त तैयारी के अभाव और इससे आमजन को दरपेश असुविधाओं और रुकावटों जैसी आलोचनाओं को भ्रष्टाचार-मुक्त भारत जैसे बड़े उद्देश्य के लिए कुछतो बलिदान आवश्यक जैसी बातें कहकर खारिज किया जा रहा है।

 लेकिन लोकपाल कानून को लागू करने में सरकार की अनिच्छा के चलते भ्रष्टाचार के खिलाफलड़ाईकी बाबत चिंता थोथी प्रतीत हो रही है।

 भ्रष्ट सरकारी कर्मचारी-अधिकारियों की जांच व उनके खिलाफमामले चलाने की गरज से एक स्वतंत्र व सक्षम लोकपाल लाए जाने की मांग को लेकर बड़े स्तर पर आंदोलन चलाया गया था।

 लोकपाल अधिनियम को पारित हुए ढाई साल हो चुके हैं, लेकिन अभी तक इसे लागू नहीं किया गया है।

 कारण।

 कानून में प्रावधान है कि लोकपाल का चयन करने के लिए बनने वाले पैनल में मान्यताप्राप्त नेता प्रतिपक्ष होना जरूरी है।

 चूंकि भाजपा सरकार ने किसी को नेता प्रतिपक्ष की मान्यता प्रदान नहीं की है, इसलिए यह संशोधन सुनिश्चित किया जाना जरूरी था कि सबसे बड़ी पार्टी के नेता को लोकपाल नियुक्त करने वाले पैनल में सदस्य बनाया जाएगा।

 27 जुलाई, 2016 को सरकार ने लोकपाल संशोधन बिल पेश किया जिसे संसद के दोनों सदनों ने मात्र 48 घंटों के भीतर ही पारित कर दिया।

 लोकपाल को लागू करने की सरकारी की अनिच्छा पूरी तरह उजागर हो गई क्योंकि संशोधनों में लोकपाल नियुक्त करने वाले पैनल के स्वरूप के बारे में कोई प्रावधान नहीं था।

 सच तो यह है कि संशोधनों के जरिए लोकपाल अधिनियम के महत्त्वपूर्ण प्रावधानों में से एक को खत्म कर दिया गया।

 यह प्रावधान सरकारी कर्मचारी-अधिकारियों द्वारा अपनी संपत्तियों की घोषणा किए जाने की बाबत था।

 मूल कानून की धारा-44 के तहत अनिवार्य व्यवस्था थी कि सभी सरकारी कर्मचारी-अधिकारियों को स्वयं की और अपने पतिपत्नी तथा आश्रित बच्चों की संपत्तियों और देनदारियों की घोषणा करनी होगी।

 इन घोषणाओं को सरकारी वेबसाइट्स पर प्रदर्शित किए जाने का भी प्रावधान था ताकि लोकपाल तक शिकायत पहुंचाने वालों के पास समुचित जानकारी उपलब्धरहे।

 संशोधित कानून में संपत्तियोंदेनदारियों को सार्वजनिक करने संबंधी प्रावधान को हटा दिया गया है।

 केंद्र सरकार को अधिकार दे दिया गया है कि जिस प्रकार और जैसे चाहे यह घोषणा किए जाने के बारे में फैसला कर सकती है।

 ये संशोधन लोकपाल व्यवस्था लाए जाने के बुनियादी उद्देश्य को ही खारिज करने वाले हैं, जिसे भ्रष्टाचार निवारण अधिनियम (पीसीए) के तहत दंडनीय अपराधों से जुड़ी शिकायतें प्राप्त करने तथा उनकी जांच करने की गरज से लाया गया था।

 चूंकि पीसीए के तहत आपराधिक कदाचार का आधार उन सरकारी सेवकों से जुड़ा है, जिनके या उनकी तरफ से किसी अन्य व्यक्ति के पास आय के ज्ञात स्त्रोतों से ज्यादा वित्तीय संपत्तियांदेनदारियां हैं, इसलिए जरूरी है कि सरकारी अधिकारियों की संपत्तियों और देनदारियों की घोषणा के उच्च मानक हों।

 चूंकि गैर-कानूनी तरीके से कबाड़ी गई संपत्तियां सरकारी अधिकारी अपने परिजनों के नाम कर सकते हैं, इसलिएयह जरूरी है कि सरकारी अधिकारियों के पतिपत्नी और बच्चों की संपत्तियों का विवरण भी उनके द्वारा की जाने वाली घोषणा में शामिल हो।

 सरकारी कर्मचारी-अधिकारियों के पति-पत्नी और बच्चों की संपत्तियों को सार्वजनिक नहीं किए जाने के पक्ष में दलील दी जा रही है कि इससे निजता और सुरक्षा संबंधी खतरे और उत्पीड़न के हालात बन सकते हैं।

 पीयूसीएल बनाम भारत संघ मामले (2003) में सुप्रीम कोर्ट ने तमाम पहलुओं से एक सरकारी अधिकारी की पत्नी की ओर से दायर याचिका को परखा था।

 याचिकाकर्ता ने दावा किया गया था कि उसके द्वारा अर्जित आय और उसके नाम संपत्तियों की सार्वजनिक घोषणा से निजता के उसके अधिकार की उल्लंघना होती है।

 सुप्रीम कोर्ट ने इस दलील को इस आधार पर खारिज कर दिया कि हमारे देश में जैसा सामाजिक परिदृश्य है, उसमें पति-पत्नी की संपत्ति को पारिवारिक संपत्ति के रूप में देखा जाता है।

 अदालत ने कहा कि चूंकि बेनामी संपत्तियों को पति-पत्नी में से किसी एक के नाम रखा जाता है, इसलिए संपत्तियों देनदारियों का सार्वजनिक खुलासा जरूरी है।

 यह भी कहा, ‘‘व्यक्तिगत निजता के अधिकार और नागरिकों के सूचना संबंधी अधिकार का सवाल उठे तो नागरिकों के अधिकार को तरजीह मिलनी चाहिए क्यों कि यह व्यापक हित का मामला होता है।

’ यह दलील भी भारत के संदर्भ में कोईमतलब नहीं रखती कि संपत्तियों की सार्वजनिक घोषणा से ब्लैकमेल और उत्पीड़न जैसी बातें होने लगेंगी।

 भारत में संसद और विधान सभा के चुनाव लड़ने वाले उम्मीदवारों को अपनी तथा अपने पतिपत्नी और आश्रितों की संपत्तियोंदेनदारियों की सार्वजनिक घोषणा करनी होती है।

 2004 के बाद से ये घोषणाएं भारत निर्वाचन आयोग की वेबसाइट पर प्रदर्शित की जाने लगी हैं।

 इसी प्रकार 2009 से सुप्रीम कोर्ट तथा उच्च न्यायालयों के न्यायाधीशों की संपत्तियों संबंधी घोषणा भी सुप्रीम कोर्ट तथा संबद्ध न्यायालयों की वेबसाइट्स पर देखी जा सकती हैं।

 अभी तक किसी प्रकार के उत्पीड़न या घोषणा करने वालों की सुरक्षा को खतरे का मामला प्रकाश में नहीं आया है।

 सच तो यह है कि लोकपाल को लागू न किए जाने पर सुप्रीम कोर्ट खुश नहीं है।

 23 नवम्बर, 2016 को लोकपाल की बाबत एक याचिका की सुनवाई करते समय सुप्रीम कोर्ट ने लोकपाल को लागू करने में सरकार की ढिलाई पर फटकार लगाई थी।

 सरकार की लोकपाल को लागू करने को लेकर इच्छाशक्ति पर सवाल किया था।

 लगता है कि सरकारी की भ्रष्टाचार-मुक्त भारत में रुचि नहीं है।

 (सह लेखिका अमृता जौहरी), – अंजलि भारद्वाज।

सौजन्य – राष्ट्रीय सहारा, 29-11-2016।

