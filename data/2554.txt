संपादकीयः हटे संदेहों का साया (नईदुनिया)।

मध्य प्रदेश की मुख्य निर्वाचन अधिकारी सलीना सिंह का स्पष्टीकरण अजीब है।

 उनके मुताबिक भिंड जिले के अटेर में इलेक्ट्रॉनिक वोटिंग मशीन (ईवीएम) में गड़बड़ी इसलिए सामने आई, क्योंकि उसे बिना कैलिब्रेट (पूरी, जांच-परख) किए प्रदर्शन के लिए रखा गया।

 जिस वक्त ईवीएम को लेकर पहले से संदेह उठाए गए हों, तब ऐसा होना घोर लापरवाही मानी जाएगी।

 फिर गड़बड़ी सामने आने के बादमीडिया को उसकी खबर ना देने को कहना, आपत्तिजनक था।

 इससे शक को और हवा मिली।

 ये घटना राष्ट्रीय चर्चा का विषय बन गई।

 कांग्रेस और आम आदमी पार्टी ने तुरंत भारतीय निर्वाचन आयोग के दरवाजे पर दस्तक दे दी।

, स्वागतयोग्य है कि भिंड के कलेक्टर और एसपी का तबादला फौरन कर दिया गया।

 साथ ही 9 अप्रैल को अटेर और बांधवगढ़ सीटों पर होने वाले उपचुनाव की देखरेख की जिम्मेदारी आंध्र प्रदेश के मुख्य निर्वाचन अधिकारी को सौंपी गई है।

 इसके अलावा निर्वाचन आयोग ने ईवीएम की जांच के लिए तकनीकी विशेषज्ञों और अधिकारियों की दो टीमें बनाई हैं।

 इन कदमों से फौरी तौर पर चुनाव प्रक्रिया में भरोसा बहाल होगा।

 लेकिन मुद्दा सिर्फ इन दो उपचुनावों का नहीं है।

 राजनीतिक पार्टियां अपनी हर हार के लिए ईवीएम को दोषी ठहराने लगें, ये बेहद दुर्भाग्यपूर्ण होगा।

, ऐसा कई देशों में हुआ है, जिसके खतरनाक परिणाम हुए।

 वहां इस कारण लोकतंत्र खतरे में पड़ा।

 इसके मद्देनजर अपने देश में बनती मौजूदा हालत चिंताजनक है।

 अत: निर्वाचन आयोग और केंद्र सरकार को संदेह से सायों को छांटने की पहल तत्काल करनी चाहिए।

 जरूरी हो तो सर्वदलीय बैठक बुलाई जाए, ताकि चुनाव प्रक्रिया को विवादों से ऊपर रखने पर सहमति बने।

 बेशक सभी ईवीएम में वोटर वेरिफियेबल पेपर ऑडिट ट्रेल (वीवीपैट) लगाना एक समाधान है।

, सर्वोच्च न्यायालय ये सिस्टम अपनाने के लिए आदेश दे चुका है।

 केंद्र की भारतीय जनता पार्टी सरकार को ये धारणा नहीं बनने देनी चाहिए कि वह इसके लिए आवश्यक धन देने में कतरा रही है।

 इस वक्त देश का आम मूड भाजपा के पक्ष में है।

 विभिन्न् राज्यों में हुई उसकी विजय प्रधानमंत्री नरेंद्र मोदी के नेतृत्व में जारी भरोसे का परिचायक है।

 पराजित विपक्ष अगर ईवीएम में हेरफेर का हौव्वा खड़ा करके भाजपा की जीत को संदिग्ध बनाना चाहता है, तो सरकार को इसका अवसर उसे कतई नहीं देना चाहिए।

, विवाद नए सिरे से इसलिए भड़का है कि अटेर में मीडिया के सामने प्रदर्शन के लिए रखी गई एक मशीन के अलग-अलग बटन दबाने पर भाजपा के चुनाव निशान कमल की ही पर्ची निकली।

 ऐसी शिकायत पहले असम से भी आई थी।

 ऐसा क्यों और कैसे हुआ, तब उसकी पूरी जांच कराई जाती और जिम्मेदार अधिकारियों को सख्त सजा दी गई होती, तो मप्र में घटना का दोहराव शायद नहीं होता।

, अब ऐसी जांच एवं कार्रवाई में टालमटोल की गुंजाइश नहीं है।

 ईवीएम को लेकर उठे संदेहों को दूर करना सबकी प्राथमिकता होनी चाहिए।

, सौजन्य – नईदुनिया।

