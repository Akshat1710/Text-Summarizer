मेरा जन्म ही सबसे बड़ा हादसा (अमर उजाला)।

(कार्ल सेगान की तरह विज्ञान लेखक बनने की चाह रखने वाला रोहित वेमुला अब हमारे बीच नहीं है।

 लेकिन उसने हमारे लिए एक पत्र छोड़ा है, जिसमें देश की खौफनाक होती दशा का चित्र दिखता है।

 इसे पढ़ने की जरूरत है।

 बार-बार।

)।

स्कूलों और कॉलेजों में सामाजिक और शैक्षिक तौर पर पिछड़े वर्ग के लिए आरक्षण की व्यवस्‍था ने हैदराबाद यूनिवर्सिटी में रोहित चक्रवर्ती वेमुला का प्रवेश तो मुमकिन बना दिया, जहां उसने लाइफ साइंसेज में बतौर पीएचडी स्‍कॉलर सामान्य श्रेणी में जगह पाने में कामयाबी भी हासिल की, मगर वह पुरानी सामाजिक और आर्थिक रूढ़ियों से बने मौत के फंदे से खुद को नहीं बचा पाए।

 इसे चमत्कार ही कहा जाएगा कि एक दलित, सिक्योरिटी गार्ड के बेटे ने सारी दिक्कतों से लड़ते हुए शैक्षिक पायदान पर ऊंचा चढ़ते हुए केंद्रीय विश्वविद्यालय में दाखिला लिया।

 उसने कभी स्कूल बीच में नहीं छोड़ा।

 परिवार को सहारा देने के लिए वह कोई छोटा-मोटा काम करे, इस सोच पर न चलते हुए उसके माता-पिता ने कभी उसका नाम स्कूल से नहीं कटवाया।

 स्कूल या कॉलेज में वह कभी फेल नहीं हुआ।

 किसी तरह के दुर्व्यवहार के चलते कभी वह अपने शैक्षिक संस्‍थान से निष्कासित नहीं हुआ।

 किसी अपराध के चलते उसे कभी जेल नहीं जाना पड़ा।

 मगर अफसोस कि वह आखिरी बाधा पार नहीं कर पाया।

, दरअसल, रोहित और उसके दोस्‍तों ने मृत्युदंड के विरोध में और दिल्ली में उनकी डॉक्यूमेंटरी मुजफ्फरनगर बाकी है की स्क्रीनिंग पर हुए हमले के विरोध में प्रदर्शन किया था।

 आरएसएस और भाजपा की स्टूडेंट विंग एबीवीपी ने इसका विरोध किया था।

 हालांकि दोनों ही समूहों को अभिव्यक्ति की स्वतंत्रता का अधिकार था, जब तक कि वे एक-दूसरे से सुरक्षित दूरी कायम रख सकते।

 आखिर एक खुले समाज में स्वतंत्रता और लोकतंत्र का यही मूल तत्व है।

 लेकिन हुआ इसका उल्टा।

 एबीवीपी के एक नेता ने फेसबुक की अपनी एक पोस्ट में अंबेडकर स्टूडेंट्स यूनियन यानी एएसए (दलित संगठन) के सदस्यों को ′गुंडे′ कहकर संबोधित किया।

 इसके लिए उसे माफी मांगनी पड़ी।

 उसने आरोप लगाया कि एसएसए के कुछ लोगों ने उसे पीटा।

 इस पर एबीवीपी ने एएसए पर कार्रवाई करने की मांग की।

 यह दो समूहों के बीच हुई छिटपुट लड़ाई थी, जिसे उसी ढंग से निपटाया जाना चाहिए था, जैसे कि ऐसे मामूली झगड़े निपटाए जाते हैं।

 मगर ऐसा नहीं हुआ।

, एक कहानी, सैकड़ों लेखक, दो विद्यार्थी गुटों की इस छिटपुट लड़ाई की कहानी में सबने अपनी भूमिका निभाई।

 चाहे वह यूनिवर्सिटी का नियंता बोर्ड हो, चाहे मंत्री महोदय हों, जो स्‍थानीय सांसद भी हैं, चाहे वह मानव संसाधन विकास मंत्रालय हो, चाहे वह नए कुलपति हों, चाहे वह यूनिवर्सिटी की एग्जीक्यूटिव काउंसिल हो और चाहे वह पुलिस हो।

 एबीवीपी ने मंत्री (स्‍थानीय सांसद) से शिकायत की।

 मंत्री महोदय ने मानव संसाधन विकास मंत्रालय को पत्र लिखा।

 और अंत में मंत्रालय ने यूनिवर्सिटी पर दबाव बनाते हुए पांच चेतावनी पत्र भेजे।

 यूनिवर्सिटी ने आनन-फानन में जांच बैठाई और रोहित समेत पांच छात्रों (सभी दलित) को निलंबित कर दिया।

 कुलपति ने अस्‍थायी तौर पर इस निलंबन को रद्द करते हुए जांच के लिए नई कमेटी के गठन का आदेश दिया।

 नए कुलपति ने जांच कमेटी को रद्द करते हुए एग्जीक्यूटिव काउंसिल की सब-कमिटी द्वारा नए तरह से जांच के आदेश दिए।

 एग्जीक्यूटिव काउंसिल ने छात्रों के निलंबन पर मुहर लगा दी और छात्रों को हॉस्टल छोड़ने के आदेश दे दिए गए।

 जाहिर है कि दस दर्दनाक कहानी को कई अंजाम तक पहुंचाने में कई लोगों ने अपनी भूमिका निभाई, मगर इनमें से किसी ने भी नहीं सोचा कि खुद पर पड़ते दबाव के चलते वह जो कुछ भी कर रहे हैं, उसके क्या नतीजे हो सकते हैं।

 इस कहानी का दुखांत 17 जनवरी को तब हुआ, जब रोहित ने आत्महत्या कर ली।

, अधिकार संपन्न बनाम वंचित वर्ग, सोचने वाली बात है कि यह ताकत किसके हाथ में है कि वह एक दलित संगठन पर जातिवाद और राष्ट्र विरोधी गतिविधियों में लिप्‍त होने का आरोप लगाकर मंत्री (स्‍थानीय सांसद) को मानव संसाधन विकास मंत्री को चिट्ठी लिखने के लिए बाध्य कर सके।

 यह ताकत किसके हाथ में हो सकती है, जो केंद्रीय मंत्री को कुछ हफ्तों के भीतर यूनिवर्सिटी को पांच चेतावनियां भेजने के लिए बाध्य कर सके।

 जाहिर है कि जिसके पास अधिकार होंगे, उसके हाथ में ही ऐसी ताकत होगी।

, भारत का जो इतिहास है वह, दरअसल, ′अधिकार संपन्नों′ और ′वंचितों′ के बीच संघर्ष का इतिहास है।

 हिंदुओं का तथाकथित प्रतिनिधित्व करने वाली एबीवीपी इस मामले में अधिकार संपन्न है और जो दलित हैं, वे वंचित हैं।

 हिंदुओं की वर्ण व्यवस्‍था में दलित शामिल नहीं होते।

 वर्ण व्यवस्‍था के नियमों पर ध्यान दें तो उसमें शीघ्र दंड देने की जो व्यवस्‍था थी, उसमें बहिष्कार और निष्कासन का प्रमुख स्‍थान था।

 जाहिर है कि नए कुलपति के नेतृत्व में हैदराबाद यूनिवर्सिटी हिंदू समाज की रीतियों के अनुसार काम करती दिखी।

 इसके तहत कैंपस में सभी तरह की गैर-शैक्षिक और राजनीतिक गतिविधियों पर रोक लगा दी गई (बहिष्कार)।

 इतना ही नहीं, ऐसा करने वाले विद्यार्थियों को हॉस्टल से बाहर निकालने की सजा का प्रावधान किया गया (निर्वासन)।

 यहां के डीन यूनिवर्सिटी के इन नियमों को मृदु बताते हैं।

 तो सवाल यह उठता है कि अगर ऐसे नियम मृदु हैं, तो अगर यूनिवर्सिटी कड़े कदम उठाने का फैसला करती, तो क्या यूनिवर्सिटी के आचार्य दलित छात्रों को चुप कराने के लिए उनकी जीभ कटवा देते (जैसेे कि द्रोणाचार्य ने एकलव्य का अंगूठा कटवा लिया था)।

देश में उमड़ता तूफान।

यह जो तूफान चारों ओर मंडरा रहा है, एक राष्ट्र के तौर पर लगता नहीं कि हम उसे समझ पा रहे हैं।

 जो वंचित यानी अधिकारविहीन हैं, वह डर के साये में हैं।

 उन्हें सरकारों पर यकीन नहीं है।

 वे खुद को असहाय और अकेला महसूस कर रहे हैं।

 ताकतवर सामाजिक और राजनीतिक संगठनों से भी उन्हें सहारे की कोई आस नहीं है।

 गौरतलब है कि ऐतिहासिक तौर पर अधिकारविहीन समूहों में दलित, धार्मिक अल्पसंख्यक, अनुसूचित जनजातियां, महिलाएं और समलैंगिक आते हैं।

 रोहित इस तूफान को महसूस करने लगा था, जो कि दरअसल उसके अस्तित्व से जुड़ा था।

 तभी तो उसने कहा, ′मेरा जन्म ही मेरे साथ हुआ सबसे बड़ा हादसा है।

′, ′नो वन किल्ड जेसिका′ की तर्ज पर रोहित की मौत के लिए भी शायद किसी को जिम्मेदार न माना जाए।

 न तो एबीवीपी, जिसने सात महीने तक लगातार दलित संगठन पर कार्रवाई का दबाव डाला।

 न वह मंत्री (स्‍थानीय सांसद), जिन्होंने अंबेडकर स्टूडेंट्स यूनियन की जातिवादी और राष्ट्रविरोधी गतिविधियों की खोज की।

 न ही मानव संसाधन विकास मंत्रालय जिसने चार महीनों के भीतर यूनिवर्सिटी को पांच चेतावनियां दे डालीं।

 न यूनिवर्सिटी, जो इस मामले को एक कमेटी से दूसरी तक तब तक ले जाती रही, जब तक कि तथाकथित दोषियों को वह दंड नहीं मिल गया, जो कि अधिकार संपन्नों को उचित जान पड़ता था।

