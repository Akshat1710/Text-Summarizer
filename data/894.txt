संपादकीय : हर कदम डगमगाया कर्नाटक (राष्ट्रीय सहारा)।

सुप्रीम कोर्ट में कावेरी नदी जल को लेकर हुई अपील-दलील के दौरान प्रभावी तरीके से वस्तुस्थिति रखने में कर्नाटक सरकार के कदम अनेक बार डगमगाने के कारण ही कर्नाटक के खिलाफसुप्रीम कोर्ट का फैसला आया है..।

 कर्नाटक के इतिहास में पहली दफा हुआ जब कावेरी जल विवाद में अपना पक्ष रखते हुए कर्नाटक सरकार अपने पास उपलब्ध जल संबंधी आंकड़े और वस्तुस्थिति रखने में अगस्त माह के बाद से अनेक बार डगमगाई।

 परिणामस्वरूप, शीर्ष अदालत का प्रत्येक फैसला इसके हितों के खिलाफरहा।

 इस तय के बावजूद कि कर्नाटक गंभीर जल संकट का सामना कर रहा है।

 राज्य में इस साल मानसून सामान्य से 65 प्रतिशत कम रहा।

 इसके चारों बांधों में सिर्फ पीने भर का पानी बच रहा है।

 जहां तक तमिलनाडु को कावेरी नदी का पानी दिए जाने का प्रश्न है, तो राज्य सरकार ने दोहरा रुख अपनाया।

 सार्वजनिक मंच पर कहती रही कि पानी नहीं देगी क्योंकि उसके चारों जलाश्यों में पर्याप्त पानी है ही नहीं तो दूसरी ओर चारों जलाश्यों से आपूर्त चैनलों के जरिये गुपचुप तमिलनाडु को पानी भी भेज रही है।

 बीते अगस्त के पहले सप्ताह, जब कावेरी नदी जल बंटवारे के मुद्दे ने तमिलनाडु को जल दिए जाने संबंधी सुप्रीम कोर्ट के फैसले पर हिंसक रूप ले लिया, के बाद से ही राज्य सरकार इस कदर भ्रमित है कि उसने ऐसे तमाम फैसले किए जो कावेरी जल पर राज्य के अधिकार को नुकसान पहुंचाने वाले हैं।

 कर्नाटक सरकार की तरफसे तमाम विरोधाभासी बयान आ रहे हैं।

 इस बीच, सुप्रीम कोर्ट ने यह तक तय कर लिया है कि वह कावेरी नदी प्रबंधन बोर्ड (सीएमबी) का गठन कर सकता है, जो तय करेगा कि कावेरी नदी से जल प्राप्त करने वाले चारों राज्यों में से प्रत्येक को कितना जल मिलना चाहिए।

 यह कनार्टक के लिए ताबूत में आखिरी कील सरीखा होगा क्यों कि ऐसी स्थिति में कावेरी जल से लाभान्वित होने वाले चारों राज्यों में कर्नाटक को ही सबसे कम पानी मिलेगा।

 धान और गन्ने की पैदावार लेने से तो उसे तौबा ही करनी पड़ेगी।

 राज्य के लोगों को यह समझ नहीं आ रहा कि तमिलनाडु को पानी देने या नहीं देने को लेकर सर्वसम्मति बनाने की गरज से जहां राज्य सरकार ने विधान सभा के दो विशेष सत्र बुलाए वहीं इसने सदन में प्रस्ताव पारित किया कि चारों जलाश्यों में सीमित जलराशि के मद्देनजर तमिलनाडु को पानी नहीं दिया जाएगा।

 लेकिन जैसे-जैसे दिन बीते राज्य सरकार ने गुपचुप तरीके से तमिलनाडु को पानी देना जारी रखा।

 कर्नाटक में कावेरी पट्टी के किसानों में इस फैसले का कोईअच्छा संदेश नहीं गया है।

 इसके कारण पानी की अनुपलब्धता के चलते उनकी ‘‘पहली फसल’ सूख गई।

 वहीं तमिलनाडु में कावेरी बेसिन के किसान पहले ही अपनी ‘‘तीसरी सांबा फसल’ उगा चुके हैं क्योंकि उन्हें कर्नाटक अपनी पावन नदी कावेरी से पानी पहुंचा रहा है।

 जब किसानों ने मुख्यमंत्री से उनके मंत्रिमंडल के विरोधाभासी फैसलों की बाबत पूछा तो उन्होंने हाथनचाते हुए जवाब दिया कि सुप्रीम कोर्ट का फैसला है।

 सो, ऐसा करना पड़ा।

 फैसले के खिलाफजाने का अर्थ अदालत की अवमानना होता।

 जब किसान पूछते हैं कि राज्य सरकार ने अपने किसानों के हितों की अवहेलना क्यों की।

 या यह कि राज्य में जल की उपलब्धता को लेकर वस्तुस्थिति शीर्ष अदालत के सामने क्यों नहीं रखी गई तो उनके पास कोईजवाब नहीं होता।

 उलटे राज्य सरकार ने किया यह है कि किसानों के हितों की बात उठा रहे महत्त्वपूर्ण किसान नेताओं को गिरफ्तार कर लिया है।

 अन्य नेताओं को भी कड़ा संदेश दिया है कि उनके नेतृत्व में विरोध प्रदर्शन हुए तो उन्हें भी नहीं बख्शा जाएगा।

 नतीजतन बीते दिनों सुप्रीम कोर्ट से राज्य के खिलाफएक के बाद एक आने वाले फैसलों के बावजूद कोई विरोध प्रदर्शन नहीं हुआ।

 अलबत्ता, राज्यराष्ट्रीय राजमागरे पर इक्का-दुक्का यातायात रोकने की घटनाएं जरूर हुई।

 बाकी सब शांत रहा।

 कहना यह कि न केवल किसानों बल्कि कर्नाटक-हित की बात कहने वालों तक को चुप्पी साधे रखने को विवश कर दिया गया।

 किसी से छिपा नहीं है कि ऐसा क्यों किया गया।

 राज्य में मई, 2018 में चुनाव होने हैं।

 अब से कोई डेढ़ साल बचा है।

 कावेरी मुद्दे के इतर भी सिद्धरमैया-नीत कांग्रेस सरकार को भ्रष्टाचार, अक्षमता, भू-माफिया, पार्टीगत उठा-पटक, महत्त्वपूर्ण मुद्दों पर अनिर्णय की स्थिति जैसे तमाम गंभीर सत्ता-जनित कारकों का सामना करना पड़ रहा है।

 इन मुद्दों ने कर्नाटक के नागरिकों को झकझोर रखा है।

 सिद्धरमैया सरकार के कावेरी को लेकर बेतुके और त्रुटिपूर्ण फैसलों से लोगों की भावनाओं को भड़काकर कावेरी नदी से जुड़े भावनात्मक मुद्दे की ओर मोड़ने का प्रयास हो रहा है।

 दूसरी तरफ, भाजपा ने चुनावी बिगुल बजा ही दिया है।

 वह कावेरी के मुद्दे की जहां तक बात है, तो सुरक्षित खेल खेल रही है।

 उसे लगता है कि कावेरी के मुद्दे पर जितना कांग्रेस सरकार की जान सांसत में आएगी उतना ही उसे चुनावी फायदा हो जाना है।

 कर्नाटक से उसके 18 सांसदों (राज्य से कुल 28 सांसद चुनकर आते हैं) में से किसी ने भी यह मुद्दा प्रधानमंत्री के समक्ष नहीं उठाया।

 यह तर्क रखते हुए कि सुप्रीम कोर्ट में मामला होने से वह इस मुद्दे पर हस्तक्षेप करने की स्थिति में नहीं हैं।

 लेकिन वे केंद्र सरकार के समक्ष इस मुद्दे को अच्छे से उठाते तो यकीनन इसे सर्वसम्मत तरीके से सुलझाने की स्थिति में थे।

 जहां तक जदस, जो राज्य में प्रमुख राजनीतिक पार्टी है, का सवाल है, तो उसके सुप्रीमो एचडी देवेगौड़ा ने सुप्रीम कोर्ट में राज्य सरकार का पक्ष रखने वाले वकीलों को आवश्यक सलाह दी थी।

 लेकिन पता चला है कि उनके किसी भी नुकते को सुप्रीम कोर्ट के समक्ष नहीं रखा गया।

 उनके समर्थक अब इन वकीलों की नाकामी की बात कह रहे हैं, जिसके चलते राज्य को शीर्ष अदालत में झटके लगे हैं।

 तो अब क्या होगा।

 राज्य सरकार के पास कोईज्यादा विकल्प नहीं हैं।

 अब वह पूरी तरह से सुप्रीम कोर्ट द्वारा गठित उस तयान्वेषी समिति पर ही निर्भर है, जो कावेरी नदी पट्टी में जल की स्थिति का आकलन करेगी।

 समिति को अपनी रिपोर्ट 16ैअक्टूबर तक पेश करनी है।

 अब कर्नाटक सरकार की चिंता है कि क्या यह समिति वस्तुस्थिति का जमीनी आकलन करेगी और उसके पक्ष में शीर्ष अदालत के समक्ष रिपोर्ट पेश करेगी या कहीं ऐसी रिपोर्ट न पेश कर दे जो कर्नाटक के हितों के विरुद्ध हो।

 बीते दो माह के दौरान सुप्रीम कोर्ट के जो फैसले आए हैं, उन्हें देखते हुए जानकारों का मत है कि तय कर पाना मुश्किल है कि समिति किस तरीके से इस मुद्दे से सुलटेगी।

, लेखक – बी. शेखर।

, (लेखक बेंगलुरू स्थित पत्रकार हैं), सौजन्य – राष्ट्रीय सहारा (07.10.2016)।

