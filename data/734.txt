जानलेवा रफ्तार (दैनिक जागरण)।

जानलेवा रफ्तारनव वर्ष के पहले ही दिन बठिंडा में हुए सड़क हादसे में तीन लोगों की जान जाना दुर्भाग्यपूर्ण है।

 पंजाब में सड़क हादसों से रोजाना मौतें हो रही हैं।

नव वर्ष के पहले ही दिन बठिंडा में हुए सड़क हादसे में तीन लोगों की जान जाना दुर्भाग्यपूर्ण है।

 पंजाब में सड़क हादसों से रोजाना मौतें हो रही हैं।

 प्रदेश में कुछ ऐसे स्थान हैं जिनकी पहचान दुर्घटना संभावित क्षेत्र के रूप में की गई थी लेकिन जरूरी कदम नहीं उठाए गए।

 बठिंडा में हुए हादसे की वजह तेज रफ्तार बताई जा रही है क्योंकि दुर्घटनाग्र्रस्त कार के स्पीडोमीटर की सुई 140 पर अटकी थी।

 हर हादसे में जो कारण सामने आते हैं उनमें किसी न किसी तरह की लापरवाही होती ही है।

 वाहन चालकों की ओर से यातायात नियमों का पालन न करना, परिवहन विभाग व ट्रैफिक पुलिस द्वारा अपनी जिम्मेदारी सही तरीके से न निभाना जैसे कई कारण हैं जिनकी वजह से प्रदेश में हादसों का सिलसिला रुक नहीं रहा है।

 वाहन चालकों को यह समझना चाहिए कि सबसे ज्यादा कीमती उनकी जान है।

 ऐसा कुछ भी नहीं किया जाना चाहिए जिससे जान पर बन आए।

 तेज रफ्तार में होने पर कई बार गाड़ी अनियंत्रित हो जाती है और उसे संभालना मुश्किल हो जाता है।

 वैसे भी तेज रफ्तार से गाड़ी चलाकर चालक कुछ समय बचा लेते हैं लेकिन उनको यह समझना चाहिए कि जिंदगी रहेगी तभी इस समय का उपयोग हो सकेगा।

 कई वाहन चालक ट्रैफिक नियमों का पालन नहीं करते हैं।

 सावधानी बरतने, आगे मोड़ होने, रफ्तार नियंत्रण में रखने जैसी चेतावनी-सतर्कता के कई बोर्ड सड़क के किनारे लगे होते हैं लेकिन आमतौर तमाम वाहन चालक इसको नजरअंदाज कर देते हैं।

 इसके अलावा परिवहन विभाग व ट्रैफिक पुलिस भी कई बार कार्रवाई के नाम पर खानापूर्ति करती है।

 सड़कों पर खटारा वाहनों का दौडऩा इसका उदाहरण है।

 यदि दोनों विभागों के अधिकारी अपनी जिम्मेदारी सही तरीके से निभाएं तो ऐसे वाहन सड़कों पर नहीं दिखेंगे।

 टै्रफिक पुलिस खड़ी रहती है और वहां से तेज रफ्तार वाहन निकलते रहते हैं।

 प्रदेश के ज्यादातर जिलों में ट्रैफिक पुलिस तेज रफ्तार का चालान शायद ही कभी काटती है।

 चालान या तो जरूरी कागजात न होने पर काटा जाता है अथवा रेड लाइट जंप करने पर।

 प्रदेश में सड़क हादसों पर पंजाब एवं हरियाणा हाईकोर्ट भी चिंता जता चुका है।

 कोर्ट ने सड़क हादसों को कम करने के लिए ही हाईवे के किनारे से शराब के ठेकों को हटाने का आदेश दिया था।

 कोर्ट का मानना था ठेके सामने होने से लोग शराब खरीदते हैं और पीकर गाड़ी चलाते हैं जिससे हादसा होता है।

 सरकार व संबंधित विभागों के अधिकारियों को भी सड़क हादसों को रोकने के लिए गंभीरता से काम करना होगा।

 इसके लिए जो भी कदम उठाए जाने जरूरी हों तत्काल उठाए जाने चाहिए।

,  स्थानीय संपादकीय : पंजाब , सौजन्य – दैनिक जागरण।

