इतिहास लेखन की दृष्टि (राष्ट्रीय सहारा  )।

भारत में इतिहास-लेखन को लेकर पिछले कई दशकों से विवाद रहा है।

 नरेंद्र मोदी सरकार के आने के बाद से ही यह र्चचा तेज हो गई थी कि देश में प्रभावी इतिहासकारों का वर्चस्व अब खत्म हो जाएगा।

 यह अब लोगों के सामने स्पष्ट हो गया है कि इस देश के इतिहासकार मूलत: दो स्तरों पर विचारधारात्मक धरातल पर बंटे हुए हैं- एक दल इतिहास को भारतीय नजरिए से देखने की वकालत करता है और यह मांग रखता है कि इस देश की संस्कृति और इसके अतीत को स्वदेशी तरीके से देखने की कोशिश होनी चाहिए ताकि इतिहास देशवासियों के बीच एकता को बल प्रदान कर सके।

 इस दृष्टि में धर्म एक महत्त्वपूर्ण कारक है और यह माना जाता है कि पहले अंग्रेज और उसके बाद उनकी राह पर चले ‘‘सेक्युलर’ कांग्रेसपंथी इतिहासकार इस देश की आंतरिक एकता के सूत्रों की अनदेखी करके ऐसा इतिहास लिखते रहे हैं, जो देश के इतिहास को विभाजक दृष्टि से देखता है।

, दूसरी ओर, समन्वयवादी इतिहासदृष्टि के साथ जुड़े इतिहासकार हैं, जो देश को एक आधुनिक समय की अवधारणा के रूप में देखते हैं, देश को देखने समझने के लिए समाज के वैविध्यपूर्ण रूपों के विश्लेषण में विास करते हैं और समाज के बदलावों के लिए धर्म समेत तमाम तरह के कारकों का वैज्ञानिक विश्लेषण जरूरी समझते हैं।

 इस दूसरी दृष्टि के लिए प्राचीन काल हिंदू काल नहीं, मध्यकाल मुस्लिमकाल नहीं क्योंकि आधुनिक काल आधुनिक काल है न कि ईसाई काल।

 शासक की रीति नीति से ज्यादा महत्त्व समाज के इतिहास को देते हुए यह दूसरी दृष्टि इस देश के इतिहास को ऐतिहासिक दृष्टि से समझना चाहती है न कि धार्मिंक दृष्टि से।

 इतिहासकारों के बीच इस विभाजन के बीच यह माना जाता है कि दूसरी दृष्टि को स्वतंत्रता के बाद सरकार की ओर से सांस्थानिक मदद मिली जिसके कारण ये प्रभावी हुए।

 बहुत सारे लोग मानते हैं कि ये सेक्युलर इतिहासकार कांग्रेसी इतिहासकार ही हैं।

 ये गैर कांग्रेसी इतिहास की उपेक्षा करते हैं और कुछ खास तरीके से अपने चुने हुए महान जैसे अशोक, अकबर और जवाहरलाल नेहरू की भूमिकाओं को बहुत बढ़ा-चढ़ाकर पेश करते हैं।

, जाहिर है, ऐसे लोग हिंदू-मुसलमान के ऐतिहासिक द्वन्द्वों की अनदेखी करते हैं, स्वतंत्रता आंदोलन के इतिहास को ऐसे पेश करते हैं, मानो इसे गांधी नेहरू ने ही पूरी तरह से संचालित किया था और अन्य नेताओं की कोई खास भूमिका नहीं थी।

 समन्वयवादी दृष्टि वाले लेखकों के लिए भारतीय इतिहास कांग्रेस के मंच का विशेष महत्त्व है।

 हर साल वर्ष के अंतिम सप्ताह में हजारों इतिहास लेखक, पठन-पाठन से जुड़े अध्यापक, शोधार्थी और इतिहास प्रेमी अपने खर्चे से जुटते हैं और तीन दिनों तक अपने अपने शोध कायरे को पेश करते हैं।

 प्राचीन, मध्ययुग, और आधुनिक विभागों के अलावा समकालीन इतिहास, भारत के अतिरिक्त अन्य देशों का इतिहास, पुरातत्व आदि विभागों में जिस तरह इतिहास प्रेमी वाद-विवाद और संवाद करते हैं, वह अपनी तमाम सीमाओं के बावजूद प्रशंसा योग्य है।

 इन सत्रों के अलावा कुछ विशेष सत्र किसी खास विषय पर केंद्रित होते हैं जहां आमंत्रित वक्ता अपने विचार व्यक्त करते हैं।

 जब नरेंद्र मोदी की सरकार आई तो यह लगने लगा कि इस इतिहास कांग्रेस के लिए वार्षिक अधिवेशन करना कठिन हो जाएगा और लोगों की दिलचस्पी कम हो जाएगी।

 पिछले दो अधिवेशन इस बात का प्रमाण हैं कि ऐसा नहीं हुआ है।

, पिछला अधिवेशन दिसम्बर 2014 में जवाहरलाल नेहरू विविद्यालय में आयोजित हुआ था, जहां इतिहास कांग्रेस ने दृढ़तापूर्वक इतिहास लेखन में समन्वयवादी दृष्टि की वकालत की और सीधे प्रधानमंत्री के उस बयान की आलोचना की जिसमें उन्होंने प्राचीनकाल में ‘‘प्लास्टिक सर्जरी’ जैसी चीज के होने की बात की थी।

 इस बार 27-29 दिसम्बर 2015 को गौरबंग विविद्यालय, मालदा में आयोजित अधिवेशन में भी इतिहास कांग्रेस ने ऐतिहासिक इमारतों की हिफाजत के बहाने विवादित बाबरी मस्जिदरामजन्म भूमि पर एक प्रस्ताव सर्वसम्मति से पारित किया कि इन स्थलों की सुरक्षा का दायित्व सरकार का है।

 अधिवेशन की अध्यक्षता करते हुए प्रसिद्ध इतिहासकार प्रोफेसर के. पड़ाइया ने एक अविस्मरणीय भाषण दिया।

 उन्होंने देश के गावों, यहां के स्थानीय संप्रदायों, विभिन्न इलाकों के छोटे-छोटे इतिहास की ओर ध्यान देने पर विशेष बल दिया और इतिहासकारों का आह्वान किया कि वे इस देश के साधारण आदमी के भीतर जो सहज इतिहास बोध है उसपर ध्यान दें।

 प्राचीन विभाग में प्रोफेसर कुणाल चक्रवर्ती (जेएनयू), मध्य युग में सुबोध सहाय (हैदराबाद), आधुनिक विभाग में प्रो. चंडी प्रसाद नंदा (कटक), अन्य देशों के इतिहास विभाग में प्रो. लिपि घोष (कोलकाता), पुरातत्व विभाग में प्रो. अरुण कुमार नाग और समकालीन इतिहास में एस. इरफान हबीब (दिल्ली) ने विभागीय अध्यक्षों के रूप में उल्लेखनीय पच्रे पढ़े।

 प्रो. सब्यसाची भट्टाचार्य ने एससी मिश्रा स्मारक वक्तृता दी।

, वे अस्वस्थता के कारण न आ सके और उनके आलेख का पाठ प्रो. इरफान हबीब ने किया।

 इस बार विशेष विचार-गोष्ठी का विषय था- ‘‘परंपरा और प्रतिवाद’।

 उसी सत्र में कुछ विशिष्ट पुस्तकों का विमोचन किया गया; जिसमें इरफान हबीब, प्रभात पटनायक, शीरीन मुशवी, भैरब साहू, मुजीब उर रहमान और ग्रेवाल ने हिस्सा लिया।

 इसके अलावा अलीगढ़ इतिहास सोसाइटी ने ‘‘भारत में राज्य और धर्म’ विषय पर एक विचार गोष्ठी का आयोजन भी किया।

 इस अधिवेशन की एक अन्य उपलब्धि रही ‘‘स्थानीय इतिहास पर एक विचार गोष्ठी’ जिसमें राजशेखर बसु की अध्यक्षता में हितेंद्र पटेल, गिरीश चंद्र पांडेय अनिर्बान बंदोपाध्याय, सौमेन विास ने विचारोत्तेजक पच्रे पढ़े।

 रणजीत सेन भी उपस्थित थे।

 कुल मिलाकर बेहद सफल अधिवेशन इस बात का प्रमाण है कि इतिहासकारों का यह संगठन सरकारी सहयोग की बैसाखी के बिना भी प्रभावी बना रह सकता है।

 अध्यक्ष प्रो. पड़ाइया दूसरी धारा के इतिहासकार नहीं हैं और वे इतिहास कांग्रेस में नियमित आते भी नहीं हैं लेकिन वे लोकतांत्रिक तरीके से चलने वाले अधिवेशन से इतने प्रसन्न हुए कि उन्होंने न सिर्फ इस आयोजन की प्रशंसा की बल्कि अपनी ओर से बीस हजार रुपये का दान भी दिया।

 विास किया जा सकता है कि राष्ट्रीय आंदोलन के दौर में 1935 में पूना में शुरू हुए इस इतिहास कांग्रेस के आगामी अधिवेशन भी इसी तरह से देश भर के इतिहास लेखन से जुड़े लोगों को जोड़े रखेंगे।

, बहुत सारे लोग मानते हैं कि ये सेक्युलर इतिहासकार कांग्रेसी इतिहासकार ही हैं।

 ये गैर कांग्रेसी इतिहास की उपेक्षा करते हैं और कुछ खास तरीके से चुने हुए महान जैसे अशोक, अकबर और नेहरू की भूमिकाओं को बहुत बढ़ा-चढ़ाकर पेश करते है ,कुल मिलाकर बेहद सफल अधिवेशन इस बात का प्रमाण है कि इतिहासकारों का यह संगठन सरकारी सहयोग की बैसाखी के बिना भी प्रभावी बना रह सकता है।

 अध्यक्ष प्रो. पड़ाइया दूसरी धारा के इतिहासकार नहीं हैं,  ।

सौजन्य : राष्ट्रीय सहारा ,1.08.2016,हितेन्द्र पटेल।

