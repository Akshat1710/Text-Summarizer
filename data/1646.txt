पठानकोट हमला: क्या श्रेय बटोरने की होड़ में हुई कोई चूक।

 (बिजनेस स्टेंडर्ड  )।

मौजूदा हालात प्रधानमंत्री नरेंद्र मोदी के लिए कठिनाई भरे हैं।

 उनकी पाकिस्तान यात्रा ने दोनों देशों के बीच संवाद प्रक्रिया को मुर्दाघर से निकालकर गहन चिकित्सा इकाई तक पहुंचाया।

 पाकिस्तान से होने वाले आतंकी हमलों में अपेक्षाकृत कमी देखने को मिली।

 लेकिन राष्टï्रीय सुरक्षा सलाहकार (एनएसए) अजित डोभाल के अकुशल प्रबंधन ने एक ऐसी आतंकी कार्रवाई को बड़े हादसे में बदल दिया जो एक छोटा आतंकवाद निरोधक ऑपरेशन हो सकता था।

 भारत को अपने हित के लिए ऐसे हमलों को सक्षम ढंग से नाकाम करना होगा।

, इसे ईश्वरीय कृपा ही कहा जाएगा कि पठानकोट एयरबेस में घुसकर सात सुरक्षाकर्मियों को मारने और 20 से अधिक लोगों को घायल करने वाले जिहादी अपना मुख्य लक्ष्य हासिल करने में नाकाम रहे।

 उनकी कोशिश यह थी कि भारत और पाकिस्तान के विदेश सचिवों की जनवरी के मध्य में होने वाली मुलाकात को बाधित किया जाए।

 अगर बातचीत पटरी पर बनी रहती है तो ऐसा इसलिए होगा क्योंकि दोनों ही पक्षों ने अस्वाभाविक रूप से संयम दिखाया है।

 मोदी ने इस घटना का दोष मानवता के दुश्मनों को दिया जो भारत को तरक्की करते नहीं देख सकते।

 पाकिस्तान के विदेश विभाग ने आतंकी हमले की निंदा करते हुए क्षेत्र में पांव पसार रहे आतंकवाद से निपटने में भारत के साथ साझेदारी की इच्छा जताई।

, अगर आतंकवादी उन स्थानों पर पहुंच जाते जहां जवानों के परिवार रहते हैं या फिर अगर वे टेक्रीकल इलाके में प्रवेश करके कुछ लड़ाकू विमानों को ध्वस्त करने में कामयाब रहते तो भारत की सहनशीलता की अग्निपरीक्षा हो जाती।

 भाग्यवश देश की खुफिया एजेंसियों को शुक्रवार को ही चेतावनी मिल गई थी।

 आतंकियों ने पाकिस्तान फोन किए थे जिनको टेप कर लिया गया था।

 यह जानकारी सीधे एनएसए को दी गई और आतंकियों के संभावित लक्ष्यों पर सुरक्षा व्यवस्था मजबूत करने की बात दोहराई गई।

 जिन ठिकानों का जिक्र किया गया था उनमें पठानकोट एयरबेस शीर्ष पर था।

 इसके लिए जरूरी संसाधन नजदीकी पठानकोट कैंट में उपलब्ध थे।

 पठानकोट देश का सबसे बड़ा कैंट है जां दो इन्फैंट्री डिवीजन और दो सशस्त्र ब्रिगेड (50,000 से अधिक सैनिक) मौजूद हैं।

, इन सबके बावजूद जब शुक्रवार को एनएसए ने सेना प्रमुख से मुलाकात की तो उन्होंने केवल दो टुकडिय़ों की मांग की यानी करीब 50 सैनिक।

 दरअसल उनको लग रहा था कि यह कार्रवाई बहुत आसान साबित होने वाली है।

 उनको जरा भी अंदाजा नहीं था कि आतंकियों का एक और समूह भी हो सकता है।

 यही वजह है कि डोभाल ने अपना तुरुप का इक्का फेंका और राष्टï्रीय सुरक्षा गार्ड (एनएसजी) के 150-160 जवानों को तत्काल दिल्ली से पठानकोट भिजवाया।

 सेना को इस कार्रवाई में किनारे कर दिया गया।

, हथियारबंद आतंकियों के आसपास होने की जानकारी के बावजूद एनएसए ने पठानकोट एयरबेस को डिफेंस सिक्योरिटी कोर (डीएससी) के जवानों के अलावा एयरफोर्स गरुड़ कमंाडरों और एनएसजी के हाथों में छोड़ दिया था।

 डीएससी में सेवानिवृत्त सैन्य जवान होते हैं जो पूरी तैयारी से हमला कर रहे फिदायीन आतंकियों का मुकाबला शायद ही कर सकते हैं।

 एनएसजी को विशालकाय हवाई ठिकानों की रक्षा के लिए जरूरी प्रशिक्षण हासिल नहीं होता।

 उसका उद्देश्य है एकदम केंद्रित ऑपरेशन को अंजाम देना।

 उदाहरण के लिए बंधकों को छुड़ाना या किसी घर में घुसे आतंकियों का सफाया करना आदि।

 गरुड़ कमांडरों के बारे में तो अब तक वायु सेना भी स्पष्टï नहीं बता सकी है कि उनका उद्देश्य क्या है।

 सेना को जम्मू-कश्मीर के विशालकाय जंगलों से आतंकियों का सफाया करने का अभ्यास है लेकिन उसे उचित भूमिका नहीं दी गई।

 जब हालात बेकाबू होने लगे तो सेना से और जवान बुलाए गए।

 अंतत: करीब 150 जवानों के साथ 6 टुकडिय़ां तैनात की गईं लेकिन सेना को ऑपरेशन की कमान नहीं सौंपी गई।

, पठानकोट में हुई शहादत में सेना का कोई जवान नहीं है।

 सबसे अधिक नुकसान डीएससी के जवानों को हुआ।

 एनएसजी को ऐसा नुकसान हुआ जो नहीं होना चाहिए था।

 एक अधिकारी तो आतंकी के शरीर से बंधे बम का शिकार हो गया।

 सेना ऐसे हथकंडों से भलीभांति परिचित है और जम्मू-कश्मीर में वह आतंकियों के शरीर से बहुत सावधानी से निपटती है।

 गृहमंत्री राजनाथ सिंह ने शनिवार शाम 6.50 बजे ट्वीट किया, ‘देश को अपने सुरक्षा बलों पर गर्व है जो हमेशा वक्त पर तैयार रहते हैं।

 मैं पठानकोट में सफल कार्रवाई के लिए सुरक्षा बलों को सलाम करता हूं।

’ रात नौ बजे रक्षा मंत्री मनोहर पर्रिकर का नाम भी इस सूची में जुड़ गया और रात 10.05 बजे प्रधानमंत्री ने ट्वीट किया, ‘आज पठानकोट में हमारे सुरक्षा बलों ने एक बार फिर अपने शौर्य का प्रदर्शन किया।

 मैं उनके बलिदान को सलाम करता हूं।

’, रविवार को पठानकोट में जब आतंकियों ने दोबारा गोलीबारी शुरू कर दी तब इन दावों की कलई खुल गई।

 गृह सचिव राजीव महर्षि सामने आए और उन्होंने झट से कहा कि पठानकोट हमले में कोई सुरक्षा चूक नहीं हुई क्योंकि जब हथियार इस्तेमाल होते हैं तो जवान जख्मी होते ही हैं।

 दोनों देशों के विश्लेषकों ने कहा था कि बातचीत की प्रक्रिया को बाधित करने के लिए हमले हो सकते हैं।

 इससे पता चलता है कि भारत द्वारा हमलों की स्थिति में वार्ता रद्द करने की घोषणा आतंकियों को उत्साहित करती है।

 आखिरकार आतंकी समूहों को भारत-पाक रिश्तों में सुधार से सबसे अधिक नुकसान जो होना है।

 भारत को साफ कहना चाहिए कि ऐसे हमले होने पर उनकी प्रतिक्रिया दी जाएगी लेकिन बातचीत जारी रहेगी।

 फिलहाल आतंकियों के खिलाफ भारत की सैन्य प्रतिक्रिया अपेक्षित नहीं रहती।

 अगर डोभाल चाहते हैं कि देश के समक्ष वास्तविक विकल्प मौजूद हों तो उनको उनको रोजमर्रा की खुफिया गतिविधियों में सरसरी दिलचस्पी लेना बंद करना होगा और इसके बजाय ऐसा तालमेल विकसित करना होगा जो सक्षम विकल्प मुहैया करा सके।

,  , सौजन्य :-बिजनेस स्टेंडर्ड   ,1.06.2016, अजय शुक्ला।

