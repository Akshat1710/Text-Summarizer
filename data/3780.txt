मौजूदा सरकार के बजटों पर विचार (बिजनेस स्टैंडर्ड)।

पार्थसारथि शोम।

 =": #0000;"इस बात के प्रमाण मौजूद हैं कि मौजूदा प्रशासन के कार्यकाल में बजट की गुणवत्ता निरंतर गिरती जा रही है।

 इस संबंध में विस्तार से जानकारी दे रहे हैं पार्थसारथि शोम ।

केंद्रीय बजट शीघ्र भुला दिए जाते हैं।

 फिर भी मौजूदा सरकार द्वारा अब तक पेश किए गए बजटों की तुलना करना रोचक होगा।

 क्या इन बजट में निरंतरता थी या फिर क्या उन्होंने पुराने लक्ष्यों को हासिल करने की जोरदार पहल की या उन्हें खारिज कर दिया, क्या उनमें नीतिगत रुख बदला गया।

 इन बातों को ध्यान में रखते हुए मैं वर्ष 2015-16, 2016-17 और 2017-18 के आम बजटों के चुनिंदा पहलुओं पर बात करूंगा।

, वर्ष 2015-16 के आम बजट की प्राथमिक चिंता थी वर्ष 2009-12 के दौरान लागू कराधान के नकारात्मक पहलुओं से निपटना।

 इसके चलते घरेलू और विदेशी निवेश संबंधी निर्णय देश से बाहर होने लगे।

 अतीत से लागू होने वाले कई प्रावधानों ने देश को निवेश के लिहाज से अत्यंत बुरा देश बना दिया।

 मौजूदा सरकार ने विपक्ष में रहते हुए ‘कर आतंकवाद’ नामक जुमला उछाला था।

 उसने कर से जुड़ी ऐसी घोषणाएं कीं जिनसे आश्वस्ति पैदा हुई।

 इसमें कर प्रशासनिक सुधार आयोग (टीएआरसी) की अनुशंसाएं भी शामिल थीं जिनका क्रियान्वयन वर्ष के दौरान किया जाएगा।

, वर्ष 2016-17 के बजट में ध्यान विचलित हुआ।

 निर्यात में गिरावट और गैर वित्तीय गैर तेल क्षेत्र में शून्य वृद्घि के बावजूद उच्च जीडीपी वृद्घि दर हासिल होने की बात कही गई।

 यह घोषणा भी की गई कि किसानों की आय पांच साल में दोगुनी कर दी जाएगी।

 यह लगभग असंभव कथन था।

 हालांकि न्यूनतम समर्थन मूल्य को लागत से कम से कम 50 फीसदी ऊपर रखने के पुराने वादे पर कुछ नहीं कहा गया।

 लब्बोलुआब यह कि बजट को किसानोन्मुखी बनाने की बात जमीन पर हकीकत के करीब नहीं निकल सकी।

 एक अन्य पहलू था बैंकों के पुनर्पूंजीकरण के लिए 25,000 करोड़ रुपये का आवंटन।

, वर्ष 2017-18 का बजट दो मायनों में ध्यान देने लायक था।

 सबसे पहले जीडीपी के आंकड़े कतई विश्वसनीय नहीं रह गए क्योंकि उसके क्षेत्रवार घटक ने कई टीकाकारों का ध्यान अपनी ओर खींचा।

 दूसरी बात, बजट में कर प्रशासन सुधारों का जिक्र नहीं था।

 यानी बजट को लेकर नीति में स्पष्टï बदलाव नजर आ रहा था।

 हालांकि इसके तत्काल बाद कर संग्रह के लिए खोजबीन और जब्ती का अभियान चलाया गया।

 यह टीएआरसी के अंतरराष्ट्रीय मानक वाले रुख और अनुशंसा से अलग है।

 इसके अलावा जीडीपी वृद्घि को लेकर जो दावे पेश किए गए वे आर्थिक माहौल में नजर नहीं आए।

 आर्थिक समीक्षा भी उन्हें दर्ज कर पाने में नाकाम रही।

 तीसरी बात, सरकार ने बैंकों के पुनर्पूंजीकरण के लिए 10,000 करोड़ रुपये की राशि आवंटित की।

 यह राशि पिछले साल की तुलना में कम थी और जरूरत से तो बहुत ही कम।

 यह समझना होगा कि पुनर्पूंजीकरण को आसानी से उचित नहीं ठहराया जा सकता है क्योंकि डिफॉल्ट करने वाला वर्ग संपन्न, आर्थिक रूप से अनुत्पादक और सामाजिक रूप से शोषक रहा है।

 ऐसे में प्रश्न यह होना चाहिए कि आखिर बैंक उनको ऋण देते ही क्यों हैं और इसकी लागत उनसे ही क्यों नहीं वसूली जानी चाहिए।

, वहीं दूसरी ओर आंकड़ों में एक तरह की अनिश्चितता देखने को मिलती है।

 राजकोषीय घाटे की बात करें तो उस मामले में हम लक्ष्य को बाकायदा हासिल करते गए।

 वर्ष 2015-16 में वह जीडीपी का 3.9 फीसदी रहा, 2016-17 में 3.5 फीसदी और 2017-18 के लिए 3.2 फीसदी का लक्ष्य तय किया गया है।

 कर जीडीपी अनुपात के बजट अनुमान की तुलना में बेहतर होने के आंकड़े भी दिलचस्प हैं।

 वर्ष 2015-16 में इनके 10.3 फीसदी रहने का अनुमान था लेकिन 10.8 फीसदी हासिल हुआ।

 इसी प्रकार 2016-17 में 10.8 फीसदी के अनुमान की जगह 11.3 फीसदी हासिल हुआ।

 वर्ष 2017-18 के लिए 11.3 फीसदी का लक्ष्य तय किया गया है।

, आयकर ढांचे की बात करें तो वर्ष 2015-16 के बजट में शीर्ष कारोबारी आयकर (सीआईटी) दर के घटकर 25 फीसदी होने का वादा किया गया था जो जीएसटी से उच्च राजस्व हासिल होने की उम्मीद और वेल्थ टैक्स के खात्मे के अनुरूप ही था।

 बुनियादी ढांचागत क्षेत्र में निवेश को प्रोत्साहन देने के लिए कर प्रोत्साहन देना अच्छा विचार था।

 बहरहाल वित्त मंत्री ने कहा कि प्रत्यक्ष कर संहिता का विचार त्यागा जा रहा है क्योंकि उसके अधिकांश प्रस्ताव पहले ही आयकर अधिनियम में शमिल किए जा चुके थे।

 यह एक त्रुटि थी क्योंकि हकीकत ऐसी नहीं थी।

 वर्ष 2016-17 के बजट तक गिरावट आनी शुरू हो गई क्योंकि एक और कर माफी योजना पेश कर दी गई जबकि इस दौरान सीआईटी में कमी की राह प्रशस्त नहीं हुई।

, इसके बावजूद वर्ष 2017-18 के बजट में चुनिंदा पहलुओं केा लेकर कर नीति संबंधी रुख में सुधार किया गया और सीआईटी दर को रिटर्न फाइल करने वाली 96 फीसदी कंपनियों के लिए घटाकर 25 फीसदी किया गया।

 जबकि शेष चार फीसदी बड़ी कंपनियों को पहले से ही काफी कम कर दर का लाभ मिल रहा है।

 इस बीच कई लाभदायक तत्त्व शामिल किए गए जिनमें दीर्घावधि के पूंजीगत लाभ की परिभाषा में तीन वर्ष की जगह दो वर्ष की व्यवस्था करना और व्यक्तिगत आय कर दर को 2.5 लाख से 5.5 लाख रुपये तक के दायरे में 10 फीसदी से घटाकर 5 फीसदी करना शामिल था।

 यह कदम लोकप्रिय और चुनावी दृष्टिï से अनुकूल हो सकता है।

, कर नीति के ब्योरों की बात करें तो वर्ष 2015-16 के बजट में अनिश्चितता कम करने का प्रयास किया गया।

 इसके लिए विभिन्न मुद्दों पर ध्यान केंद्रित किया गया।

 इस दौरान जनरल एंटी अवॉयडेंस रूल्स (गार) को दो साल के लिए और टाल दिया गया।

 वित्त मंत्री ने घोषणा की थी कि भारत आधारित परिसंपत्तियों का जो अप्रत्यक्ष स्थानांतरण विदेशों में होता है उससे निपटने के लिए सीबीडीटी स्पष्टीकरण परिपत्र जारी करेगा।

 वर्ष 2016 में जीएसटी लागू करने की भी घोषणा की गई थी।

 फिर भी वर्ष 2016-17 के बजट में मूलभूत सुधारों के बजाय ऐसी विसंगतियां पैदा कर दी गईं जो कर राजस्व के नुकसान की भरपाई कर सकें।

 इसके अलावा विकल्प पर प्रतिभूति लेनदेन कर (एसटीटी) को तीन गुना किया गया, स्टार्टअप के लिए मुनाफा आधारित प्रोत्साहन, नियम कायदों में मामूली हेरफेर किया गया और राजकोषीय घाटे के लक्ष्य को हासिल करने के लिए गैर कर राजस्व पर अत्यधिक निर्भरता दिखाई गई।

 विनिवेश के जरिये 56,000 करोड़ जुटाने का लक्ष्य इससे पहले कभी हासिल नहीं किया जा सका था।

 बहरहाल वर्ष 2017-18 के बजट में विदेशी पोर्टफोलियो निवेशकों जैसे अप्रत्यक्ष हस्तांतरण पर कराधान खत्म करने जैसे छोटे लेकिन सुधारात्मक प्रावधान भी किए गए।

, सौजन्य – बिजनेस स्टैंडर्ड।

