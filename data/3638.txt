मन को भटकने दो न (हिन्दुस्तान)।

अक्सर वह अपने पर ही उखड़ते रहते हैं।

 यह मन है कि कहीं टिकता ही नहीं।

 कहां-कहां भटकता रहता है।

‘अगर हमारा मन भटकता रहता है, तो दिक्कत क्या है।

 वह कुछ और तलाश रहा होगा।

 बस उसे बहुत दूर नहीं चले जाना चाहिए।

’ यह मानना है डॉ. हाल मैकडोनाल्ड का।

 वह मार्स हिल यूनिवर्सिटी में साहित्य और भाषाविज्ञान के प्रोफेसर हैं।

 डॉक्टरी पेशे के रहस्यों पर लिखी द ऐनाटॉमिस्ट्स उनकी मशहूर किताब है।

 हमारे मन के बहुत दूर जाने पर भी कोई दिक्कत नहीं है।

 आखिर उड़ान के अपने मतलब होते हैं।

 लेकिन यह उड़ान इतनी न हो जाए कि वापसी ही न हो पाए।

 हम कितना ही भटकें।

 बस लौट आएं।

 और अपने काम को पूरा कर लें।

 हम भटकें और कुछ तलाश कर ही वापस आएं।

 अपने अनुभव में कुछ जोड़ कर ही लौटें।

, यह ठीक है कि हम जिस काम में लगे हुए हैं, उसका ख्याल तो करना ही होगा।

 किस समय में उसे पूरा करना है, वह भी देखना होगा।

 लेकिन अगर हमारा मन भटकता है, तो उसे भटकने दें।

 यही रचनेवाला मन है।

 वह थोड़ा टहल आएगा, तो तरोताजा हो जाएगा।

 कुछ अलग ढंग से सोच पाएगा।

 भटकने वाला मन बहुत क्रिएटिव होता है।

 उसकी रचनात्मकता को बनाए रखना चाहिए।

 हमें जरूर अपने काम पर फोकस रखना चाहिए।

 लेकिन उसका यह मतलब नहीं कि कहीं भटकना ही नहीं चाहिए।

 अक्सर बिना भटके हुए काम बहुत नीरस होते हैं।

 सीधी नाक में चीजें तो रुटीन ही होंगी न।

 लेकिन तमाम भटकाव में यह ख्याल तो हर हाल में रखना है कि काम हम क्या कर रहे थे।

 हम खड़े कहां थे।

 भटकाव का मतलब अपनी जमीन छोड़ना नहीं है।

, – राजीव कटारा।

सौजन्य- हिन्दुस्तान।

