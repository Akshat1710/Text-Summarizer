बजट में रियायतों की बौछार नहीं लोक निवेश को मिले बढ़ावा (बिजनेस स्टैंडर्ड)।

वित्त मंत्री अरुण जेटली द्वारा चौथा बजट पेश किए जाने में अब महज पांच हफ्तों का समय ही शेष रह गया है।

 वह बेहद अनोखे हालात में यह बजट पेश करने जा रहे हैं।

 नोटबंदी और वस्तु एवं सेवा कर (जीएसटी) को शुरू करने की राह में नई चुनौतियों जैसे पहलू इस दौर में जेटली की बजट निर्माण कवायद को बहुत हद तक प्रभावित करेंगे।

 इनमें से एक अहम पहलू नोटबंदी के बारे में कुछ महीनों पहले तक किसी को कोई अंदाजा नहीं था।

 दूसरी ओर अप्रैल, 2017 से वस्तु एवं सेवा कर (जीएसटी) लागू होने की राह में नई राजनीतिक अनिश्चितताओं ने दस्तक दी है।

 जरा इस स्थिति की नरेंद्र मोदी सरकार के नेतृत्व में पेश हुए पिछले तीन बजटों से तुलना करें तो इस समय जेटली के समक्ष चुनौती काफी अलग और खासी मुश्किल है।

नोटबंदी के कारण आर्थिक गतिविधियों पर प्रतिकूल असर के बाद अर्थव्यवस्था को पटरी पर लाने की चुनौती वित्त मंत्री के एजेंडे में स्वाभाविक रूप से सबसे ऊपर होनी चाहिए।

 मौजूदा हालात आर्थिक वृद्घि को तेजी देने के लिहाज से कोई आसान और त्वरित समाधान नहीं है।

 अर्थव्यवस्था को नकदी की घटी उपलब्धता वाली नई व्यवस्था से ताल बिठाने में समय लगेगा, वह भी ऐसे तंत्र में जो वित्तीय लेनदेनों के लिए मुख्य रूप से नकदी पर आश्रित रहा है।

 लिहाजा, यह बेहतर होगा कि वित्त मंत्री नोटबंदी से पैदा होने वाली मंदी की स्थिति का उचित रूप से आकलन करें और उन्हें ध्यान में रखते हुए अपनी नीतियां बनाएं।

 राजकोषीय सुदृढ़ीकरण की उनकी नीतियां भी सकल घरेलू उत्पाद के अनुमानित आकार में कुछ सुस्ती के संदर्भ में तैयार होनी चाहिए।

, इससे पहले तक जीएसटी की शुरुआत अगले बजट के केंद्र में मानी जा रही थी।

 मगर नोटबंदी के कारण हुए आर्थिक और राजनीतिक गतिरोध के चलते अब इस पर संदेह के बादल गहराने लगे हैं कि क्या वित्त मंत्री जीएसटी को अप्रैल, 2017 से लागू करने के अपने पुराने वादे पर अडिग रहेंगे।

 नोटबंदी और इसके कारण पहले जीएसटी के समर्थन में रहे कुछ राज्यों में हुए जबरदस्त विरोध की वजह से यदि जीएसटी लागू करने की तारीख आगे बढ़ती है तो यह बहुत दुर्भाग्यपूर्ण होगा।

, नोटबंदी से जुड़ी चुनौतियां जैसी हों लेकिन अगला बजट इस पैमाने पर अवश्य ही सार्थक होना चाहिए कि वह निवेशकों सहित हर किसी में भरोसे का भाव भरे कि सरकार नई कर व्यवस्था को तय तारीख से लागू करने को लेकर प्रतिबद्घ है।

 इस पहलू को लेकर बढ़ावा दिया जाना चाहिए कि शुरुआती स्तर पर इस नई व्यवस्था को लेकर व्यापार और उद्योग में जो हलचल पैदा होगी, उत्पादकता और सक्षमता में आने वाली तेजी उसकी भरपाई करने में सक्षम होगी।

, बजट को दिक्कत पैदा करने वाली एक और दिशा से भी तौबा करनी होगी।

 वह यही कि सरकार पिछले दो महीनों में नोटबंदी के चलते हुए लोगों की तकलीफों पर मरहम लगाने के लिए व्यापार, उद्योग और आम लोगों के लिए कुछ रियायतों की बौछार जैसा लोकलुभावन कदम न उठाए।

 इस तरह की अटकलें चल रही हैं कि बजट में आम लोगों और कंपनियों के लिए कुछ प्रोत्साहनों का ऐलान होगा।

 जेटली को अवश्य ही यह स्मरण रखना चाहिए कि वह ऐसी कर व्यवस्था के प्रति कटिबद्घ हैं जो रियायतों को चरणबद्घ तरीके से घटाकर कर की दरों को कम करेगी।

 ऐसे दौर में जहां सरकार का शीर्ष नेतृत्व ही नोटबंदी की मार से प्रभावित उद्योग और व्यापार को कुछ राहत देने की फिराक में हैं, ऐसे में कर की दरों को घटाने का मोह बना रहेगा।

 इससे निश्चित रूप से बचना चाहिए।

 रियायतों में क्रमिक कटौती के साथ ही कर की दरों में कटौती भी कर तार्किकता के साथ ही होनी चाहिए।

, इससे सार्वजनिक निवेश का एक बड़ा मसला बचा रह जाता है, जिस पर आगामी बजट में निश्चित रूप से ध्यान दिया जाना चाहिए।

 भारतीय उद्योग जगत खासतौर से उन कंपनियों के लिए निवेश में सुधार के कोई संकेत नजर नहीं आ रहे हैं, जो बुनियादी ढांचागत क्षेत्र में परिचालन करती हैं।

 भारतीय उद्योगों का क्षमता उपयोगिता स्तर अभी भी लचर बना हुआ है, जो 75 फीसदी से भी कम है, जो ताजा निवेश की मंशा पर सवाल खड़े करता है।

 बैंकिंग क्षेत्र भी गैर-निष्पादित आस्तियों के बोझ तले दबा है, जो कारोबारी क्षेत्र को अधिक कर्ज देने की उसकी क्षमता को कुंद करता है।

 इस अंतर की भरपाई के लिए सार्वजनिक निवेश में भारी बढ़ोतरी समय की दरकार हो चली है।

 अपने तीसरे बजट में जेटली ने पूंजीगत आवंटन में 70,000 करोड़ रुपये की बढ़ोतरी की थी।

 उनके चौथे बजट में भी सार्वजनिक निवेश में बड़ा ऐलान होना चाहिए।

, इसमें बड़ी दुविधा यही है कि अधिक सार्वजनिक निवेश को क्या राजकोषीय घाटे में बढ़ोतरी की कीमत पर अंजाम दिया जाना चाहिए, जो घाटा पहले से ही अनुमानित स्तर से ऊंचा नजर आ रहा है।

 पूर्व राजस्व सचिव एन के सिंह की अध्यक्षता वाली एक समिति को राजकोषीय सुदृढ़ीकरण के लिए नया स्वरूप बनाने का जिम्मा मिला है।

 इस मामले में जेटली का कदम तभी सार्थक होगा, जब वह सुनिश्चित हो जाएंगे कि सार्वजनिक निवेश बढ़ाने के लिए उनके पास अधिक संसाधन हैं।

 नोटबंदी के कारण उपभोक्ता मांग पहले से ही प्रभावित हुई है।

 इसकी भरपाई के लिए सभी कोशिशें निवेश बढ़ाकर ही की जानी चाहिए।

, – ए के भट्टाचार्य।

सौजन्य – बिजनेस स्टैंडर्ड।

