उम्मीदों को ठेस (दैनिक जागरण)।

 =": #0000;"आम बजट से बिहार की जो उम्मीदें थीं, वह पूरी न हो सकीं।

 राज्य सरकार में शामिल गंठबंधन के दल बजट की आलोचना कर रहे हैं।

 इसे सिर्फ आलोचना के लिए आलोचना नहीं समझा जा सकता।

, आम बजट से बिहार की उम्मीदों को ठेस लगी है।

 उम्मीद की जा रही थी कि बिहार के लिए सवा लाख करोड़ की घोषणा पर केंद्र सरकार स्थिति स्पष्ट करेगी।

 विशेष राज्य के दर्जे पर कुछ बात होगी, लेकिन गौर करें तो झारखंड और गुजरात में एम्स की स्थापना की घोषणा से इतर किसी भी राज्य विशेष के लिए कोई घोषणा नहीं हुई।

 बजट को किसी राज्य विशेष नहीं, बल्कि राष्ट्रीय स्तर पर संतुलित करने का प्रयास किया गया है।

 जाहिर है, क्षेत्र विशेष के लोग इस बजट में पूर्व से जारी और नई योजनाओं को तलाश रहे होंगे।

 राज्य सरकार चौदहवें वित्त आयोग की सिफारिशों से होने वाले नुकसान की भरपाई की गुंजाइश भी इस बजट में तलाश रही थी।

 मुख्यमंत्री नीतीश कुमार ने इस बजट को निराशाजनक बताया है।

 उन्होंने कहा है कि बिहार जैसे राज्यों को इस बजट से कोई फायदा नहीं हुआ।

 सवा लाख करोड़ के पैकेज की चर्चा तक नहीं की गई।

 पूर्व में भी विभिन्न योजनाओं की राशि केंद्र सरकार द्वारा रोके जाने पर राज्य सरकार परेशान रही है।

 सात निश्चय की योजनाओं के क्रियान्वयन में राज्य सरकार को काफी राशि लगानी पड़ रही है।

 वाकई इस वक्त बिहार को विशेष सहायता की आवश्यकता थी।

 आम बजट के साथ रेल बजट को नीतीश कुमार ने रेलवे की स्वायत्तता पर प्रश्न बताया।

 कहा कि इससे रेलवे का बंटाधार हो जाएगा।

, राजद प्रमुख लालू प्रसाद ने कहा है कि पुरानी योजनाओं को ही उलट-पलट कर पेश कर दिया गया है।

 वे भी बिहार को कुछ न मिलने का दुख जता रहे हैं।

 दोनों नेताओं ने नोटबंदी पर सवाल किया है कि केंद्र सरकार बताए कि कितना काला धन वापस आया।

 राज्य सरकार में मंत्री कांग्र्रेस नेता अशोक चौधरी ने इस बजट को सपनों की जमीन पर रेत का महल करार दिया है।

 कहा कि लोगों को सिर्फ सपने दिखाए गए हैं।

 शिक्षा के प्रति उदासीनता नजर आई।

 चूंकि बिहार में जदयू, राजद और कांग्र्रेस गठबंधन की सरकार है, सियासत का धर्म है कि विरोधी दल की आलोचना हो, लेकिन ऐसा उदाहरण भी है जब नीतीश कुमार ने नोटबंदी का समर्थन किया था।

 उन्होंने यह भी कहा था कि बेनामी संपत्ति पर कड़ा प्रहार करना चाहिए, लेकिन अब वे नोटबंदी पर जवाब चाहते हैं।

 कहा जा सकता है कि आम बजट की आलोचना सिर्फ सियासी धर्म निभाने के लिए नहीं की जा रही।

,  स्थानीय संपादकीय : बिहार , सौजन्य- दैनिक जागरण।

