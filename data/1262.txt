सेन्सर बोर्ड के कारण फिल्मों पर हावी होता इंटरनेट (दैनिक भास्कर)।

अनिमेश कुमावत, सेन्सर बोर्ड ने फिर अपना रंग दिखाया है और इस बार तो अधिक चौंकाने वाले अंदाज में।

 प्रकाश झा की फिल्म ‘लिपस्टिक अंडर माय बुर्का’ को केंद्रीय फिल्म प्रमाणन बोर्ड (सीबीएफसी) को अत्यधिक ‘महिला उन्मुख’ होने के कारण पूरी तरह खारिज कर दिया है।

 लैंगिक समानता का मुद्‌दा उठाने के लिए इस फिल्म को विभिन्न फिल्मोत्सवों में पुरस्कारों से सम्मानित किया गया है।

, जाहिर है सेन्सर बोर्ड को लगता है कि दुनिया का सबसे बड़ा लोकतंत्र उतना ही पुरातनपंथी और पितृसत्तात्मक होना चाहिए, जितना मुमकिन हो।

 सेन्सर बोर्ड के पत्र में कहा गया है कि इस फिल्म में अपशब्दों व अशालीन दृश्यों का प्रयोग किया गया है।

 ‘मस्ती’ ट्रायोलॉजी और अन्य फूहड़ कॉमेडी पर यह मानदंड लागू नहीं किया गया था।

 यह पाखंड पूरे राष्ट्र की नैतिक निगरानी करने के बोर्ड के प्रयास का स्पष्ट संकेत है।

उसने तो इस वर्ष की ऑस्कर अवॉर्ड से पुरस्कृत ‘मूनलाइट’ को भी नहीं बख्शा, जिसे बुरी तरह सेन्सर किया गया है, क्योंकि बोर्ड को लगता है कि समलैंगिकता का विषय देश की संस्कृति से मेल नहीं खाता।

 हमें हमेशा विविधता को गले लगाने का सबक दिया गया है और यहां सत्ता में बैठे लोग हमें हमारी संस्कृति की मर्यादाएं समझा रहे हैं।

 पहले भी ‘उड़ता पंजाब’ और ‘एंग्री इंडियन गॉडेसेस’ जैसी फिल्मों के साथ ऐसा ही हुआ है, जिनमें सत्य इतना कटु था कि फिल्म या तो खारिज कर दी गई अथवा बुरी तरह से काट-छांट दी गई।

 खास बात यह थी कि उन्हें ‘ए’ प्रमाण-पत्र दिया गया था फिर दृश्यों में कटौती का क्या मतलब हो सकता है।

, शायद इसी तरह के व्यवहार के कारण लोग हर प्रकार के महत्वपूर्ण संवेदनशील मुद्‌दों और यहां तक कि भारत के ऐतिहासिक चित्रण के प्रति असहिष्णु हो गए हैं।

 ‘पद्मावती’ के सेट पर हिंसा इसका सबूत है।

 यदि हम सिनेमा और मीडिया के अन्य रूपों पर आज़ादी नहीं देंगे तो हम लोगों में असहिष्णुता को ही बढ़ावा देंगे।

 शुक्र है कि इंटरनेट इस तरह की सेन्सरशिप की बाधाओं से बचा हुआ है और इसीलिए मौजूदा हाई बजट फिल्मों और सोप ऑपेरा की तुलना में अद्‌भुत वेब सीरिज और शॉर्ट फिल्में देखने को मिल रही हैं।

अनिमेश कुमावत, 22।

टोरंटो यूनिवर्सिटी, कनाडा।

_@2012...।

सौजन्य- दैनिक बास्कर।

