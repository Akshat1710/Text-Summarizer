नतीजों से पहले नतीजा ( दैनिक जागरण : Editorial)।

बिहार विधानसभा चुनाव के नतीजे इस बार कई ऐसे सवालों के जवाब देंगे जो इससे पहले के चुनावों में उठे नहीं या फिर कम से कम इस तरह से नहीं उठे।

 हर चुनाव तय करता है कि सत्ता में कौन रहेगा और विपक्ष में कौन बैठेगा, लेकिन इस चुनाव के नतीजे से पता चलेगा कि क्या चुनाव रैलियों में भीड़ का आना और उसका उत्साह वोट में तब्दील नहीं होता।

 चुनावी राजनीति विकास के मुद्दे से संचालित होगी या जाति आज भी उस पर भारी पड़ रही है।

 क्या मुस्लिम वोटों को बंटने से रोकना ही भाजपा के खिलाफ जीत का मंत्र बन सकता है।

 यह भी कि मीडिया प्रबंधन का चुनाव नतीजे पर कितना असर होता है।

 क्या बिहार के लोगों ने लालू को उनके जंगलराज के लिए माफ कर दिया है।

 हिंदी मीडिया और अंग्रेजी मीडिया की राजनीतिक समझ जमीनी सच्चाई के कितना करीब है।

 इस चुनाव में हिंदी मीडिया अंग्रेजी मीडिया से सहमा हुआ सा क्यों है।

 गलत हो जाने की आशंका से या इतनी आक्रामकता से हो रही गलत बयानी से।

 कुल मिलाकर यह स्पष्ट है कि बिहार का यह चुनाव कई मामलों में पिछले चुनावों से अलग है।

 पहली बार भाजपा प्रदेश में सबसे बड़ी पार्टी के रूप में चुनाव लड़ रही है।

 बीस साल से ज्यादा समय बाद लालू प्रसाद यादव और नीतीश कुमार एक साथ चुनाव लड़ रहे हैं।

 प्रदेश के दो बड़े दलित नेता रामविलास पासवान और जीतन राम मांझी भाजपा के साथ हैं।

, यह पहली बार हो रहा है कि भाजपा विरोधियों को मुस्लिम मतों के विभाजन का काई खतरा नहीं है।

 शायद यह भी पहली ही बार हो रहा है कि दस साल में साढ़े सात साल सत्ता में भागीदार रही पार्टी को सरकार के अच्छे कामों का कोई श्रेय नहीं मिल रहा।

 यह भी पहली ही बार है कि मुख्य विपक्षी दल भाजपा सत्तारूढ़ मुख्यमंत्री से उनके दस साल के काम का हिसाब मांगने से ज्यादा उनके साथी लालू प्रसाद यादव के जंगलराज की वापसी का डर दिखाने पर जोर दे रही है।

 विधानसभा चुनाव में मुख्यमंत्री प्रधानमंत्री से केंद्र सरकार के कामकाज का हिसाब मांग रहे हैं।

 इससे पहले ऐसा कब हुआ था जरा याद कीजिए।

 चुनावों के दौरान रैलियों में आने वाले लोगों की संख्या अमूमन किसी नेता और उसकी पार्टी की लोकप्रियता का पैमाना बनती है।

, किसी विधानसभा चुनाव में किसी प्रधानमंत्री ने शायद ही इतनी रैलियां की हों।

 प्रधानमंत्री नरेंद्र मोदी की रैलियों की संख्या ज्यादा है, यह तो एक बात है।

 दूसरी बात जो और अहम है वह यह कि उनकी रैलियों में जितने लोग आ रहे हैं वे कई बार लोकसभा चुनाव की उनकी रैलियों में आने वालों से भी ज्यादा हैं।

 इससे भी ज्यादा अचरज की बात यह है कि इसकी कोई चर्चा ही नहीं हो रही है।

 ऐसा लग रहा है कि रैलियों में आने वाली विशाल भीड़ आम बात है और उसका वोट से कोई नाता ही नहीं हो।

 तो क्या सचमुच इसका वोट से कोई ताल्लुक नहीं है।

 इसका जवाब तो चुनाव के नतीजे ही देंगे।

 अंग्रेजी मीडिया, बिहार और राष्ट्रीय मीडिया के एक बड़े वर्ग की रपटों से तो ऐसा लगता है कि भाजपा लड़ाई में ही नहीं है।

 कोई इसे लालू की वापसी का चुनाव बता रहा है तो कोई अभी से यह बता रहा है कि नीतीश कुमार किस वजह से जीते।

 एक अंग्रेजी दैनिक के संपादक ने तो लिखा है कि बिहार विधानसभा का चुनाव हारना भाजपा और प्रधानमंत्री नरेंद्र मोदी के लिए कैसे लाभदायक है।

 कुछ लेख और रपटें पढ़कर तो ऐसा भी लगता है जैसे ये नतीजे आने के बाद के लिए लिखे गए और छप पहले गए।

, फर्क अंग्रेजी और हिंदी मीडिया के आकलन में भी दिखाई दे रहा है।

 यह फर्क यों तो हर चुनाव में दिखता है, लेकिन इस बार कुछ ज्यादा ही नजर आ रहा है।

 लगता है कि राजनीतिक दलों का ही नहीं मीडिया के एक वर्ग का भी बहुत कुछ दांव पर लगा है।

 इस चुनाव के नतीजे से इस सवाल का जवाब भी मिलेगा कि क्या हिंदी मीडिया की जमीनी पकड़ कमजोर हुई है और अंग्रेजी मीडिया मतदाता के मन को समझने में ज्यादा कामयाब रहा है।

 किसी एक पक्ष के समर्थन में अंग्रेजी मीडिया इतना आक्रामक क्यों है।

 उसके सामने हिंदी मीडिया सहमा हुआ सा क्यों नजर आता है।

 क्या उसे गलत हो जाने का डर सता रहा है या फिर वह मीडिया के एक वर्ग की आक्रामकता से हतप्रभ है।

, क्या मीडिया प्रबंधन से चुनाव नतीजे को प्रभावित किया जा सकता है।

 इसकी कोशिश तो सभी दल करते हैं, लेकिन अब तक ऐसा प्रमाण नहीं मिला है जिसके आधार पर इसे सच माना जा सके।

 बिहार विधानसभा के चुनाव में मीडिया प्रबंधन में नीतीश कुमार सबसे आगे हैं।

 इसी का नतीजा है कि मीडिया के एक वर्ग ने पहले चरण के मतदान से बाद ही भाजपा को लड़ाई से बाहर बता दिया।

 बिहार में आजकल जिस मतदाता से बात कीजिए वह केवल विकास की बात करता है, लेकिन जिस भी नेता से बात कीजिए वह जाति का गणित बताता है।

 तो विकास के मुद्दे पर लोग बटन दबाएंगे या विकास की बात केवल कैमरे के लिए है और फैसला जाति करेगी।

 विकास की मुद्दा चलेगा तो जाति की जकड़न टूटेगी।

 जाति चली तो विकास का मुद्दा पीछे छूट जाएगा।

, महागठबंधन में लालू और नीतीश ने काम बांट लिया है।

 नीतीश कुमार विकास की बात कर रहे हैं तो लालू यादव लगभग पूरी तरह जाति की।

 भाजपा के नेतृत्व वाला गठबंधन की दोनों की बात कर रहा है।

 चार चरणों के मतदान के दौरान मतदान केंद्रों पर महिला मतदाताओं की अच्छी खासी भीड़ नजर आई।

 सवाल है कि ये किसके लिए वोट कर रही हैं।

 प्रधानमंत्री नरेंद्र मोदी के विकास और बेहतर भविष्य के वायदे पर या नीतीश कुमार के काम पर।

 क्या लालू यादव के साथ आने से नीतीश के प्रति उनके मन में कोई नकारात्मक भाव नहीं आया है।

 नीतीश कुमार की जीत से साबित होगा कि बिहार के मतदाताओं ने लालू यादव के जंगलराज के लिए उन्हें माफ कर दिया है।

 विधानसभा और राज्यसभा के पिछले चार चुनावों में से बिहार का मतदाता लालू को खारिज कर रहा है।

, राष्ट्रीय जनता दल, जनता दल यूनाइटेड और कांग्रेस के साथ आने का एक असर यह हुआ है कि चुनाव से मुस्लिम मतदाता का मुद्दा ही गायब हो गया है।

 जो थोड़ी चर्चा हुई वह असदुद्दीन ओवैसी और उनके भाई के कारण या फिर आरक्षण के मुद्दे पर प्रधानमंत्री के बयान (उन्होंने अपने बयान में सीधे मुसलमानों का नाम नहीं लिया) के कारण।

 मुस्लिम मतों के एक गठबंधन के पक्ष में ध्रुवीकरण को पंथनिरपेक्षता के लिए शुभ माना जा रहा है।

 यह भी कि इससे भाजपा की हार की संभावना बलवती हो गई है, लेकिन हर चुनाव की तरह इस चुनाव में भी भाजपा विरोधियों की नजर में मुस्लिम मतों का ध्रुवीकरण पंथनिरपेक्षता है और हिंदू मतों का ध्रुवीकरण सांप्रदायिकता।

 अपने देश में चुनाव में पंथनिरपेक्षता की यही परिभाषा बन गई है।

-प्रदीप सिंह (राजनीतिक विश्लेषक और वरिष्ठ स्तंभकार हैं)।

सौजन्य :- दैनिक जागरण , 5.11.2015।

