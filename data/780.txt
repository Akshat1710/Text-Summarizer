नई धज में आईआईटी (नवभारत टाइम्स)।

भारत के सात पुराने आईआईटी कैंपस देश की तकनीकी प्रतिभा के गढ़ माने जाते रहे हैं।

 लेकिन अकादमिक हलकों में इन्हें लेकर एक शिकायत भी उठती रही है कि इनकी भूमिका अपने छात्रों को ग्रैजुएशन कराने तक ही सीमित है।

 एमआईटी जैसे दुनिया के अन्य जाने-माने प्रौद्योगिकी संस्थानों की तरह साइंस-टेक्नॉलजी की उच्च शिक्षा, खासकर पाथ-ब्रेकिंग खोजों के लिए इनकी कोई ख्याति नहीं है।

, यहां से निकले छात्रों ने विदेश जाकर अपनी पढ़ाई को आगे बढ़ाया और कुछेक ने कंप्यूटर साइंस और स्पेस टेक्नॉलजी में अपने झंडे भी गाड़े, लेकिन उनकी उपलब्धियां अमेरिका और अन्य पश्चिमी देशों के खाते में गईं।

 गनीमत है कि यह स्थिति पिछले कुछ वर्षों में तेजी से बदली है।

 अनिल काकोदकर समिति ने अपने अध्ययन में बताया है कि पिछले साल सातों पुराने आईआईटीज में पोस्ट ग्रैजुएशन कर रहे छात्रों की संख्या ग्रैजुएशन की पढ़ाई कर रहे छात्रों से ज्यादा हो गई है।

, यह बदलाव सिर्फ एक खास वर्ष तक सीमित नहीं है।

 2013 में इन कैंपसों में 8000 से कुछ ज्यादा छात्र थे, 2014 में 10 हजार से जरा ऊपर और 2015 में 12 हजार के पार।

 लेकिन इन्हीं वर्षों में पोस्ट ग्रैजुएशन कर रहे छात्रों की संख्या क्रमश: 3837, 4850 और 6168 थी।

 इससे भी तेज बढ़त देखी गई टेक्नॉलजी डॉक्टरेट कर रहे छात्रों की संख्या में, जो मात्र 812 से 1085 और फिर 1902 पर पहुंच गई।

 इसमें काफी बड़ी भूमिका पोस्ट ग्रैजुएशन स्तर पर हो रहे लैटरल एडमिशन की है।

 गैर-आईआईटी तकनीकी संस्थानों से ग्रैजुएशन करके छात्र सीधे किसी आईआईटी में एम टेक या डॉक्टरेट के लिए दाखिला ले रहे हैं।

, इस बदलाव के लिए कुछ हद तक ग्लोबल मंदी और विकसित देशों में एजूकेशनल वीजा की कटौती जिम्मेदार है, लेकिन इसमें एक बड़ी भूमिका देश में स्टार्ट अप्स के लिए स्थितियां बेहतर होने की भी है।

 आईआईटी से उच्च तकनीकी शिक्षा प्राप्त कोई छात्र अगर अपना चमकदार आइडिया लेकर बाजार में उतरता है, तो लोग उस पर अपनी पूंजी लगाने को तैयार दिखते हैं।

 संभव है, इन्हीं में से कुछ आगे चलकर फंडामेंटल रिसर्च की तरफ भी जाएं और देश में वैज्ञानिक प्रतिभाओं का टोटा हमेशा के लिए खत्म हो जाए।

सौजन्य – नवभारत टाइम्स।

