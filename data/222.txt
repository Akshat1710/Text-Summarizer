बच्चों को वही पढ़ाएं जो रुचि का हो(रोहित धनकर) (पत्रिका)।

स्कूली शिक्षा में सतत मूल्यांकन प्रणाली ठीक है या फिर सालाना परीक्षा प्रणाली।

 यह तर्क-वितर्क व बहस का विषय हो सकता है।

 सही मायने में बच्चों को तनाव रहित शिक्षा देना हमारी प्राथमिकता होनी चाहिए।

 पाठ्यक्रम भी ऐसे हों जो हर बच्चे को उसकी मानसिक क्षमता के अनुरूप ज्ञान देकर उसका सर्वांगीण विकास कर सके।

, इन दिनों एक बार फिर स्कूली शिक्षा में लागू किए गए कॉन्टिन्युअस एंड कॉम्प्रिहेंसिव इवेल्यूशन (सीसीई) प्रणाली के तहत पढ़ाई की तुलना सालाना परीक्षा प्रणाली से की जा रही है।

 विशेषतौर पर दसवीं कक्षा की सालाना परीक्षा की अनिवार्यता को लेकर तर्क-वितर्क चल रहे हैं।

 कुछ का मानना है कि दसवीं की सालाना परीक्षा अनिवार्य करने का विशेष लाभ मिलने की कल्पना तो दूर की बात है, यह बच्चों में तनाव बढ़ा देगी।

, इनका यह भी मानना है कि यदि प्रारंभिक कक्षाओं में सीसीई प्रणाली हटाकर सालाना परीक्षा प्रणाली लागू की जाती है तो हर बच्चे को शिक्षा के अधिकार के तहत मिलने वाली बाल केंद्रित प्रारंभिक शिक्षा में परेशानी आएगी।

 परीक्षा प्रणाली का एक दोष यह भी है कि यह सीखने की ललक को हतोत्साहित करती है।

, यह समझ के स्तर को गिराती है और सीखने के आनंद को तो जड़ से ही समाप्त कर देती है।

 लेकिन, जो लोग सीसीई प्रणाली की बजाय सालाना परीक्षा प्रणाली लागू करना चाहते हैं, उनके इस तर्क को खारिज नहीं कर सकते कि सालाना परीक्षा प्रणाली के बिना बच्चे अगली कक्षा में बिना तैयारी के या फिर आधे-अधूरी तैयारी से ही पहुंचते हैं।

 बिना तैयारी के अगली कक्षा में पहुंचने वालों के लिए सालाना परीक्षा नियंत्रण का काम करती है।

, यह पूरी तरह कारगर तो नहीं लेकिन सीमित उपाय का काम तो करती ही है।

 हालांकि इस बात को खारिज नहीं कर सकते कि परीक्षा बच्चों के लिए तनाव उत्पन्न करती है।

 यह भी ध्यान रखना होगा कि परीक्षा, तनाव का कारण न बने और बच्चों को आत्महत्या जैसे कदम उठाने को मजबूर न होना पड़े।

 हां, अच्छी तरह से सीखने के लिए पढ़ाई के प्रति गंभीर होना तो आवश्यक है।

 यदि सीसीई प्रणाली लागू करने के लिए अध्यापकों का उचित प्रशिक्षण उपाय है तो तनाव रहित परीक्षा के लिए भी यह अच्छा उपाय समझा जा सकता है।

, वास्तव में यह तनाव वाला तर्क भावनाओं तक ही केंद्रित रहता है।

 वह पढ़ाई की गुणवत्ता और गहराई से सीखने के बारे में कुछ नहीं कहता।

 कुछ लोग यह तर्क भी दे सकते हैं कि तनाव की परिस्थिति परीक्षा के कारण नहीं बल्कि यह बच्चे पर परिवार के दबाव और सामाजिक प्रस्पिर्धा की देन है।

 जब तक परीक्षा के बाद बनने वाली मेरिट से सामाजिक प्रतिष्ठा की गहराई से जोड़कर देखा जाता रहेगा तब तक अभिभावक अपनी अधूरी महत्वाकांक्षाएं का बोझ इस तनाव के रूप में बच्चों पर डालते रहेंगे।

, जहां तक इस तर्क का प्रश्न है कि सालाना परीक्षा प्रणाली को आवश्यक कर देने से बाल केंद्रित प्रारंभिक शिक्षा में परेशानी आएगी, वास्तव में उस धारणा या विश्वास पर आधारित है जो यह मानता है कि बच्चों की शिक्षा के सुधार का यही अंतिम उपाय है।

 लेकिन, हकीकत में भारत में बाल केद्रित का क्या अर्थ है।

, क्या इसका अर्थ यह है कि बच्चों को खुद अपने पाठ्यक्रम के विषय तय करने चाहिए।

 या फिर यह है कि बच्चों को वह पढ़ाया जाना चाहिए, जिसमें उनकी रुचि हो।

 या फिर बच्चों को खुद अपन ज्ञान खोजने के लिए मुक्त छोड़ देना चाहिए।

 अन्यथा, बच्चों को गतिविधि के मुताबिक पढ़ाया जाना चाहिए।

 ये सारी बातें विभिन्न समय पर विभिन्न लोगों द्वारा बताई गईं लेकिन इन सभी में गंभीर किस्म की गलतियां हैं।

, कक्षा में अध्यापन के स्तर पर कुछ में सैद्धांतिक तो कुछ में प्रायोगिक समस्याएं हैं।

 बाल केंद्रित शिक्षा को प्रसिद्ध अमरीकी दर्शनशास्त्री जॉन देवे ने ‘प्रगतिशील शिक्षा कहा है।

 उनके मुताबिक स्कूल पाठ्यक्रम मनोविज्ञान पर आधारित होना चाहिए।

 शुरुआत आवश्यक रूप से बच्चे, उसके अनुभव और उसकी समझ के अनुसार ही होनी चाहिए।

 लेकिन, निरंतर स्वीकार्य मानव ज्ञान और समाज को लेकर समझ पर भी निगारह रखी जानी चाहिए।

, एक शुरुआती तो दूसरा अंतिम बिंदु है।

 अंतिम बिंदु को देखे बिना शुरुआती बिंदु का विशेष महत्व नहीं है।

 भारत में हम इस सोच के मुताबिक पाठ्यक्रम नहीं बनते।

 पाठ्यक्रम को मनोविज्ञान से जोडऩे का अर्थ यह है कि आज स्वीकृत मानव ज्ञान बच्चे के अनुभव का हिस्सा हो और शिक्षक यह देखे कि यह सब बच्चे के लिए उपयोगी भी साबित हो।

 बच्चे के विकास के लिए क्या जरूरी है और उसे किस पर निर्देशित किया जा सकता है।

, इसके लिए शिक्षक को कुछ स्वतंत्रता, लचीलेपन और विशेष फैसलों की जरूरत होगी ताकि वह हर बच्चे के मस्तिष्क के मुताबिक काम कर सके।

 हमारे यहां स्कूल भी ऐसा वातावरण उपलब्ध नहीं करवाते।

 हम साल में विभाजित पाठ्यक्रम, श्रेणी आधारित स्कूल और सालाना आगे बढऩे वाली व्यवस्था देते हैं।

 यह बच्चे के बच्चे के अनुभव और इससे विकसित होने वाली समझ के विकास को अवरुद्ध करते हैं।

 लेकिन, बच्चों के अनुभव और समझ सभी बच्चों में समान नहीं होती और यह एक समय के दौरान नहीं हो पाती।

, श्रेणी के आधार पर चलने वाले स्कूल आमतौर पर ऐसा ही मानकर चलते हैं।

 इस बारे में विस्तृत योजना और ज्ञान श्रृंखला तैयार की जा सकती है लेकिन इस सबमें दैनंदिन गतिविधियां और उसके परिणाम अध्यापक और बच्चे पर छोड़ दिए जाते हैं।

 शायद इसीलिए गे्रडिंग वाले स्कूल उनके पाठ्यक्रम पास-फेल वाली परीक्षा प्रणाली चाहते हैं।

 वास्तव में ये परीक्षा श्रेणी वाले स्कूलों की तार्किक परिणति है।

, इसीलिए, वर्तमान स्कूल व्यवस्था में सीसीई और स्वत: प्रोन्नत करना आवश्यक हो गया है।

 यही वजह है कि सीसीई प्रणाली हमारे स्कूलों में तार्किक नहीं लगती।

 स्कूल का ढांचा और सीसीई के आधारभूत विचार में विरोधाभास सुलझता नजर नहीं आता।

, सौजन्य- पत्रिका।

