सबसे बड़ा विश्वास (हिन्दुस्तान)।

शशिप्रभा तिवारी, कुछ भी करने के लिए आत्मविश्वास जरूरी है।

 आज के प्रतियोगी जीवन में इसकी जरूरत कुछ ज्यादा ही बढ़ गई है।

 आत्मविश्वास का अर्थ है- अपनी मानसिक शक्ति पर विश्वास करके उसका सदुपयोग करना।

 इसके लिए अभ्यास की आवश्यकता है।

 सबसे पहले आप अपनी मानसिक शक्ति को पहचानिए, फिर उसे केंद्रित करिए, तभी आपको महसूस होगा कि आप बहुत कुछ कर सकते हैं।

 इस विश्वास को निरंतर सकारात्मक क्षेत्र में परिवर्तित करते रहें।

 आत्मविश्वास पैदा करने के लिए लक्ष्य निर्धारण, लक्ष्य प्राप्ति के लिए कठिन परिश्रम और स्वस्थ मन व मस्तिष्क को विकसित करना भी सकारात्मक कदम है।

 इसके अलावा, उत्साह, सामथ्र्य और मन में हिम्मत न हारना- ये गुण ही आपके कार्य को सिद्ध करते हैं।

, आचार्य महाप्रज्ञ कहते हैं कि दृढ़ निश्चयी, दृढ़ प्रतिज्ञ, आत्मविश्वासी इंसान तो हमेशा यही कहता है कि मैं सक्षम हूं।

 मेरे लिए कुछ भी कठिन नहीं है।

 ईश्वर ने मुझे इसलिए बनाया है।

 सफलता पाने के लिए दृढ़ संकल्प अपने मन में पैदा करिए कि आप अपने लक्ष्य और महत्वाकांक्षा की पूर्ति के लिए परिश्रम करेंगे, तो सफलता निश्चित रूप से आपके कदम चूमेगी।

 यह कहना सही होगा कि सफलता मेरा कर्मसिद्ध अधिकार है और मैं इसे निश्चित समय के भीतर प्राप्त करके रहूंगा।

 आपकी सफलता का आधार मेहनत, मौलिकता और मुखरता होनी चाहिए।

 इस संदर्भ में डी पॉल ने ठीक ही कहा है कि जब व्यक्ति किसी काम को पूरा कर लेता है, तो यह सोचकर चौंक जाता है कि वह उसने ही किया, हालांकि चौंकने जैसी कोई बात नहीं है, क्योंकि संसार का कोई भी काम, चाहे वह कितना बड़ा क्यों न हो, आदमी ने ही किया है।

, सौजन्य- हिन्दुस्तान।

