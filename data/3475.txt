युवा कौन (हिन्दुस्तान)।

हम सदियों से चाहते रहे हैं कि चिर युवा रहें।

 जिनके पास सुविधाएं हैं, वे तरह-तरह के जतन भी करते हैं।

 बस यह भूल जाते हैं कि युवा बनना है, तो मन पर काम करना होगा, शरीर से कई गुना ज्यादा।

 100 साल पूरे कर चुकीं मान कौर ने मास्टर्स गेम में 20 से अधिक पदक जीते हैं।

 इतनी उम्र में कैसे।

 वह कहती हैं- उम्र संख्या है, असली चीज तो मन है, जिसे आप हमेशा जवान बनाए रख सकते हैं।

 मान बुजुर्गों के खेलों में भाग लेती हैं, लेकिन उनके अधकिांश प्रतिद्वंद्वी उनसे 25-30 साल छोटे होते हैं।

 अ वाइल्ड शिप चेज जैसी ख्यात किताबें लिखने वाले जापानी साहित्यकार हारुकी मुराकामी कहते हैं- अगर आपके पास उड़ने वाले पंख हैं और आप में प्रतिभा है, तो आप हमेशा युवा हैं।

 यानी ऐसे लोग, जो उम्र के तीसरे-चौथे दशक में होने के बावजूद हताश हैं, बंधी-बंधाई लीक पर चलते हैं, वे युवा नहीं कहे जा सकते।

, क्रांतिकारी कवि पाश ने अपनी कविता में यूं ही नहीं लिखा- सबसे खतरनाक है सपनों का मर जाना।

 जवानी का मतलब है कि हमेशा अपने अंदर के उत्साह को महसूस कर पाना और उसी के अनुसार आगे की ओर अपने कदम बढ़ाना।

 जरूरत होने पर अनुगामी होना भी और प्रतिगामी होना भी।

 जो युवा हैं, उनके पास हमेशा विरोध की ताकत होनी चाहिए।

 जो चीजें देश-समाज के हित में नहीं हैं, उनके खिलाफ आगे आना युवा होने का प्रमाण है।

 दर्शन और मनोविज्ञान इसी कारण तन और मन की आयु अलग-अलग मानते हैं।

 संस्कृत के एक श्लोक में कहा गया है- वृद्धत्यं जरसा बिना, यानी भौतिक नहीं मानसिक परिपक्वता की बात की जाए।

 यह जीवन की अनिवार्यता है।

, – प्रवीण कुमार।

सौजन्य – हिन्दुस्तान।

