वीजा का संकट (नवभारत टाइम्स)।

डॉनल्ड ट्रंप की अगुवाई वाली अमेरिकी सरकार ने एच 1 बी वीजा प्रोग्राम में संशोधन का विधेयक पेश कर भारत के आईटी सेक्टर पर आखिर वह हथौड़ा चला ही दिया, जिसकी आशंका उनके चुनाव जीतने के बाद से ही जताई जा रही थी।

 यह विधेयक पारित होने के बाद वीजा पर लाए जाने वाले स्किल्ड विदेशी प्रफेशनल्स के लिए न्यूनतम वेतन पहले के मुकाबले दोगुने से भी ज्यादा हो जाएगा।

 यानी अब तक कम से कम 60 हजार डॉलर सालाना पगार वाले लोग एच 1 बी वीजा के तहत तीन साल के लिए अमेरिका जा सकते थे, लेकिन अब कुशल प्रफेशनल के रूप में वे ही लोग वहां जा पाएंगे, जिनकी सालाना पगार कम से कम 1 लाख 30 हजार डॉलर हो।

, इस वीजा प्रोग्राम के तहत अमेरिकी कंपनियों को स्किल्ड विदेशी वर्कर रखने की इजाजत दी जाती है।

 प्रस्तावित विधेयक का मकसद यह है कि अमेरिकी कंपनियां या बाहरी कंपनियों की अमेरिकी शाखाएं बाहर से लोगों को लाने के बजाय अमेरिकी वर्करों से काम चलाएं।

 अभी तक भारतीय प्रफेशनल्स का सस्ता होना उनके पक्ष में जाता था।

 यह सुविधा अब उनके हाथ से निकल जाएगी।

 आम धारणा यही है कि नई नीति से भारतीय आईटी प्रफेशनल्स के रोजगार के अवसर छिनेंगे और वे अमेरिकियों के हिस्से में चले जाएंगे।

, मामला इतना सीधा भी नहीं है।

 एक अहम सवाल स्किल की उपलब्धता का है।

 कहा यह जा रहा है कि अमेरिकी सरकार ने कानून बदलने से पहले इस पहलू पर विचार नहीं किया कि कंपनियों को जिस तरह के स्किल की जरूरत है, वह अमेरिका में उपलब्ध है भी या नहीं।

 दूसरा सवाल सेवाओं की लागत का है।

 एच1 बी वीजा पर विदेशी वर्करों से काम कराने वाली कंपनियों का जो फायदा अमेरिका की बड़ी कंपनियों को अपने सामान और सेवाएं सस्ती रखने के रूप में मिलता रहा है, नई नीति आने के बाद वह नहीं मिलेगा।

 इसका खामियाजा अमेरिका की फर्च्यून-500 में शामिल कंपनियों को और अंतत: अमेरिकी अर्थव्यवस्था को भुगतना होगा।

 यही वजह है कि अमेरिकी उद्योग जगत ने इस पहल का स्वागत नहीं किया है।

 बहरहाल, हमें तो यह देखना है कि हमारे आईटी सेक्टर को इससे ज्यादा नुकसान न उठाना पड़े।

, सौजन्य- नवभारत टाइम्स।

