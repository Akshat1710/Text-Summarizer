चीन के लिए महत्त्वपूर्ण साबित होगा यह वर्ष (बिजनेस स्टैंडर्ड)।

चीन की कम्युनिस्ट पार्टी की 19वीं कांग्रेस के नतीजों में आर्थिक और अंतरराष्ट्रीय मोर्चे पर घटी घटनाओं की अहम भूमिका होगी।

 विस्तार से जानकारी दे रहे हैं क्लॉड समद्जा, चीन की आर्थिक नीति, विदेश नीति और उसकी वैश्विक स्थिति तथा सामाजिक व्यवस्था और आंतरिक संतुलन के लिहाज से वर्ष 2017 काफी अहम होगा।

 यह शी चिनफिंग के प्रथम कार्यकाल का अंतिम वर्ष है।

 यही तय करेगा कि अपने दूसरे कार्यकाल में वह किस राह पर चलेंगे, उनका नीतिगत झुकाव क्या होगा और वह इनको किस हद तक क्रियान्वित कर पाते हैं।

 अर्थव्यवस्था की बात करें तो वर्ष 2017 यह तय करेगा कि चीन के नेतृत्व में अर्थव्यवस्था का पुनर्गठन करने और साथ ही साथ सामाजिक स्थिरता के लिए समुचित वृद्घि दर कायम रखने की क्षमता है या नहीं।

 अहम चुनौती है अल्पावधि की प्राथमिकताओं और चुनौतियों से निपटना और उसके साथ ही साथ लंबी अवधि के लक्ष्यों को ध्यान में रखना जिनकी मदद से चीन को ज्ञान और नवाचार आधारित वृद्घि की राह पर आगे ले जाया जाए।

, सरकार का दावा है कि उसने वर्ष 2016 में 6.7 फीसदी का सकल घरेलू उत्पाद (जीडीपी) हासिल किया।

 ऐसा इसलिए क्योंकि पिछली गर्मियों से हालत थोड़ा सुधरी है।

 सरकार ने विश्वास जताया है कि इस वर्ष 6.5 फीसदी की वृद्घि दर हासिल की जा सकती है।

 परंतु अहम चुनौतियां बाकी हैं।

 अचल संपत्ति अर्थव्यवस्था का वाहक रही है लेकिन उसकी राह कमजोर हो सकती है।

 निर्यात में कोई खास इजाफा होता नहीं दिखता जबकि खपत में मजबूती को मजबूत विकल्प नहीं माना जा सकता है।

 ऐसे में 6.5 फीसदी की वृद्घि दर हासिल करने के लिए सार्वजनिक वित्त की आवश्यकता लगातार होगी।

 यह राशि बुनियादी ढांचे में निवेश और सरकारी कंपनियों को वित्तीय मदद के रूप में डाली जा सकती है।

 ऐसा करके बेरोजगारी को रोका जा सकता है।

 अब तक सरकारी कंपनियों में कोई बड़ा सुधार देखने को नहीं मिला है क्योंकि यह एक संवेदनशील मुद्दा है।

 19वीं कांग्रेस के अवसर पर भी स्थिति में कोई बदलाव नहीं नजर आता।

, यानी निजी क्षेत्र की उत्पादकता को प्रभावित करने वाला असंगत संसाधन आवंटन जारी रहेगा।

 वर्ष 2016 की समाप्ति पर चीन पर जीडीपी का 260 फीसदी कर्ज था और 2017 के अंत तक यह 300 फीसदी हो सकता है।

 खासतौर पर कॉर्पोरेट कर्ज में इजाफा हो रहा है।

 चीन के बैंकों के पोर्टफोलियो में 8-9 फीसदी कर्ज फंसे हुए कर्ज की श्रेणी का है।

 वित्तीय तंत्र को कोई खास जोखिम नहीं है लेकिन ये कारक डॉलर को मजबूत बनाते हैं और युआन को अस्थिर करते हैं।

 अगर पूंजी तेजी से बाहर गई तो सरकार को युआन को संभालना होगा।

 उसकी मंशा युआन को अहम अंतरराष्ट्रीय मुद्रा बनाने की है।

 वह उसके मूल्य में नीचे की ओर समायोजन भी करना चाहती है।

 यहां काफी इज्जत और राजनीतिक पूंजी दांव पर लगी हुई है।

, विदेश नीति के मोर्चे पर भी ऐसी ही चुनौतियां हैं।

 चीन ने अमेरिका में डॉनल्ड ट्रंप के चुनाव जीतने के बाद उपजी अनिश्चितता का लाभ लेते हुए खुद को एक जिम्मेदार, स्थिर और विश्वसनीय अंतरराष्ट्रीय शक्ति के रूप में स्थापित करने में किया है।

 इस दौरान उसने तमाम अंतरराष्ट्रीय पहल में शामिल होकर अपनी स्थिति और छाप मजबूत करने का काम किया है।

 सितंबर में उसे ब्रिक्स शिखर बैठक की मेजबानी करनी है।

 इसके अलावा वह मई में एक रोड एक बेल्ट शिखर बैठक आयोजित करना चाह रहा है जहां इस पहल में शामिल देशों के 40 शीर्ष नेता आ सकते हैं।

 इस पहल का उद्देश्य चीन को केंद्र में रखते हुए एशिया से यूरोप तक समृद्घि का मार्ग प्रशस्त करना है।

 इस तरह नए बाजार बनेंगे और चीन की अर्थव्यवस्था की विकास के नए संसाधन सामने आएंगे।

 खासतौर पर बुनियादी ढांचा क्षेत्र में।

 इस पहल के भूराजनैतिक पहलू स्पष्टï हैं।

 अगर यह योजना सफल रही तो चीन का प्रभाव काफी हद तक स्थापित हो जाएगा।

 वह अमेरिकी समकक्ष बनने के और करीब होगा।

, चीन की मंशा थी कि डॉनल्ड ट्रंप अमेरिकी राष्ट्रपति चुनाव जीत जाएं लेकिन चुनाव के बाद अमेरिका के नवनिर्वाचित राष्ट्रपति और ताइवान के राष्ट्रपति के बीच हुई बातचीत ने चीन के नेतृत्व को स्तब्ध कर दिया।

 इसके साथ ही अमेरिका की 38 साल पुरानी एक चीन नीति पर भी शंका उत्पन्न हो गई।

 दोनों देशों के रिश्तों में एक चीन नीति की काफी अहमियत है।

 इसके अलावा चीन के राष्ट्रपति शी चिनफिंग पहले ही चीन के अधिकार क्षेत्र का विस्तार दक्षिण चीन सागर तक करके काफी आगे निकल चुके हैं।

, शी चिनफिंग को अब चीन के खिलाफ अमेरिकी राष्ट्रपति ट्रंप की बातों का सावधानीपूर्वक जवाब देना होगा।

 खासतौर पर तब जबकि अमेरिका चीन के साथ कारोबारी जंग में उलझ जाए।

 अमेरिका को चुनौती देने के मामले में तो चीन को ओबामा प्रशासन के मुकाबले खासी अधिक सतर्कता बरतनी होगी।

 ताइवान, दक्षिणी चीन सागर और एकपक्षीय कठोर कारोबारी नियम आदि वे सीमाएं हैं जिन्हें ट्रंप को पार नहीं करने दिया जा सकता है।

 अगर वह ऐसा करें तो इसकी तीखी प्रतिक्रिया देनी होगी।

 क्या चीन अमेरिका को सुस्पष्टï संदेश दे पाएगा।

अर्थव्यवस्था और अंतरराष्ट्रीय मोर्चे पर जिस तरह घटनाएं घट रही हैं, उनका चीन की कम्युनिस्ट पार्टी की 19वीं कांग्रेस पर अहम प्रभाव देखने को मिल सकता है।

 राष्ट्रपति शी चिनफिंग गत अक्टूबर में ही खुद को ‘कोर’ नेता के तौर पर स्थापित कर चुके हैं।

 उनके पूर्ववर्ती हू चिंताओ भी ऐसा करने में कामयाब नहीं हो सके थे।

 लेकिन उनको अपनी मजबूत नेता की छवि अभी आगे बढ़ानी है।

 वह या तो अपने शत्रुओं को समाप्त करके या फिर भ्रष्टïाचार विरोधी मुहिम के जरिये मजबूत सत्ता केंद्रों को कमजोर करके ऐसा कर सकते हैं।

, कम्युनिस्ट पार्टी की 19वीं कांग्रेस में नेतृत्व ढांचे में बड़े बदलाव किए जाएंगे ताकि शी चिनफिंग केंद्रीय समिति और पोलित ब्यूरो में अपने लोगों को अधिक से अधिक संख्या में भर सकें।

 अब तक ऐसा नहीं था।

 अहम बात यह है कि पोलित ब्यूरो की स्थायी समिति के सात में से पांच सदस्य सेवानिवृत्त होने जा रहे हैं उनको वहां अपने लोग बिठाने होंगे।

 कांग्रेस को चिनफिंग को इस बात की इजाजत भी देनी चाहिए कि वह सेना पर अपना नियंत्रण कायम कर सकें और अगले पांच साल के लिए अपने मुख्य देसी और विदेशी लक्ष्यों को हासिल करने की दिशा में काम कर सकें।

 एक और चीज जिस पर नजर रखनी होगी वह यह कि क्या इस कांग्रेस में शी चिनफिंग अपने उत्तराधिकारी को सामने लाएंगे या फिर वह इन अटकलों को बल देंगे कि वह तीसरे कार्यकाल के लिए जा सकते हैं।

 तंग श्याओफिंग के कार्यकाल से चीन में राष्ट्रपति के लिए दो कार्यकाल की व्यवस्था चली आ रही है।

 चीन में आने वाले दिनों में घटने वाली घटनाओं पर नजर रहेगी।

 उस पर उतनी ही गंभीरता से नजर रहेगी जितनी कि अमेरिका पर।

, – क्लॉड समद्जा।

सौजन्य – बिजनेस स्टैंडर्ड।

