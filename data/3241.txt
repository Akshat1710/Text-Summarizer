नीतिगत दरों में कटौती में नहीं परेशानी (राष्ट्रीय सहारा)।

कयास लगाये जा रहे हैं कि आगामी 4 अक्टूबर की मौद्रिक समीक्षा में रिजर्व बैंक की अगुआई में मौद्रिक नीति समिति (एमपीसी) नीतिगत दरों में 0.25 प्रतिशत की कटौती कर सकती है।

 कहा जा रहा है कि समिति ब्याज दरों पर फैसला करते समय खुदरा मुद्रास्फीति में आई गिरावट का जरूर ध्यान रखेगी।

 सरकार ने 22 सितम्बर को एमपीसी के गठन की अधिसूचना जारी की है।

 इस समिति की बैठक 3 और 4 अक्टूबर को होगी।

 इस बार रिजर्व बैंक की अगुआई में यह समिति मौद्रिक समीक्षा में नीतिगत दरों के बारे में फैसला करेगी।

 एमपीसी मौद्रिक नीति के माध्यम से कीमतों पर नियंत्रण, अर्थव्यवस्था को गतिशील रखने, विकास दर में वृद्धि को सुनिश्चित करने आदि का काम करेगी।

 एमपीसी में 6 सदस्य होंगे।

 केंद्र सरकार और रिजर्व बैंक इसमें क्रमश: तीन-तीन सदस्यों को नियुक्त करेंगे, जो अर्थशास्त्र, बैंकिंग एवं मौद्रिक नीति के जानकार होंगे।

 समिति का अध्यक्ष रिजर्व बैंक के गवर्नर होंगे।

 लेकिन उनके पास वीटो का अधिकार नहीं होगा।

 अगर एमपीसी लगातार तीन तिमाही महंगाई को लक्ष्य के अनुरूप रखने में नाकामयाब होती है, तो रिजर्व बैंक को सरकार को इसकी वजह बतानी होगी।

हालांकि, अर्थव्यवस्था को मजबूत बनाने वाले अधिकांश मानकों में सुधार हो रहा है, लेकिन कुछ क्षेत्रों में अभी भी धीमापन देखा जा रहा है।

 जैसे सेवा क्षेत्र में उछाल नहीं आया है।

 जुलाई में इसमें मामूली वृद्धि दर्ज की गई।

 औद्योगिक गतिविधियों में सुस्ती का आलम बरकरार है।

, निक्केई के मुताबिक जुलाई में भी विनिर्माण क्षेत्र में धीमापन देखा गया है।

 विनिर्माण क्षेत्र के उत्पादन की वृद्धि की गति इस साल अब तक धीमी रही है।

 विनिर्माण क्षेत्र में उत्पादन समुचित वृद्धि दर से नहीं हो रहा है।

 नई मांग बढ़ी हैं, लेकिन ये घरेलू बाजार से ज्यादा आई हैं।

 विदेशों से मांग में कमी दर्ज की गई है और नये कारोबार के अवसर कम हुए हैं।

 बैंक कर्ज ब्याज दर में कटौती करे, इसके लिए छोटी बचत योजनाओं पर दिए जाने वाली ब्याज दरों में कटौती की गई है।

 साथ ही, छोटी जमा योजनाओं पर दिए जा रहे ब्याज दरों की समीक्षा प्रत्येक तीन महीने पर की जाएगी, ताकि बैंक को कर्ज दर में कटौती करने में कोई परेशानी नहीं हो।

 उल्लेखनीय है कि बैंक महंगी जमा लागत वाली पूंजी के बूते कर्ज दर में कटौती नहीं कर सकता है।

 पूंजी की लागत सस्ती होने पर ही ऐसा करना उनके लिए संभव हो सकता है।

, बैंक कर्ज दर में कटौती करें, इसके लिए न्यूनतम कोष लागत पर कर्ज (एमसीएलआर) को भी मानक बनाया गया है।

 इस पण्राली के तहत जमा कोष की लागत, परिचालन खर्च, लंबी अवधि के कर्ज से बैंकों को मिलने वाले लाभ के हिस्से को कर्जदारों से साझा करना, सीआरआर के अनुपालन हेतु केंद्रीय बैंक के पास रखे गए कोष, जिस पर केंद्रीय बैंक कोई ब्याज नहीं देता है, से होने वाले नुकसान की भरपाई कर्जदारों से नहीं करना, रेपो दर आदि को दृष्टिगत रखते हुए बैंक कर्ज दर का निर्धारण करने के लिए मजबूर हो गए हैं।

 ऐसी व्यवस्था से कम लागत एवं बिना जोखिम के नकदी मिलने के बाद बैंक तुरंत नीतिगत दरों की कटौती का फायदा कर्जदारों को देने पर मजबूर हो जाएंगे।

 इधर, जीएसटी के लागू होने से वस्तुओं और सेवाओं पर अलग-अलग लगने वाले सभी कर एक ही कर में समाहित हो जाएंगे, जिससे पूरे देश में वस्तुओं और सेवाओं की कीमत लगभग एक हो जाएगी।

 मैन्युफैक्चरिंग लागत घटेगी, जिससे उपभोक्ताओं के लिए सामान सस्ता होगा।

, अप्रत्यक्ष कर की इस नई व्यवस्था से अर्थव्यवस्था को 60 लाख करोड़ रु पये का फायदा होने का अनुमान है।

 उपभोक्ताओं के अलावा सरकार को भी इससे अधिक राजस्व प्राप्त होगा, जिससे सरकार रोजगार सृजन, आधारभूत संरचना का विकास, औद्योगिक विकास को गति, अर्थव्यवस्था को मजबूत आदि करने में समर्थ हो सकेगी।

 इससे लॉजिस्टिक लागत में भी कमी आएगी।

 उम्मीद है कि इसके लागू होने के बाद कर पण्राली आसान हो जाएगी और देश के विकास दर में दो प्रतिशत तक का इजाफा हो सकेगा।

 चूंकि खुदरा महंगाई दर नियंतण्रमें है।

 इसलिए एमपीसी को नीतिगत दरों में कटौती करने में किसी तरह की परेशानी नहीं होनी चाहिए।

 महंगाई के नियंतण्रमें रहने पर नीतिगत दरों में कटौती का वास्तविक लाभ सभी को मिल सकेगा।

 बेशक, इस आधार पर अनुमान लगाए जा सकते हैं कि एमपीसी 4 अक्टूबर के मौद्रिक समीक्षा में नीतिगत दरों में कम से कम 0.25 प्रतिशत की कटौती करेगी।

, – सतीश सिंह।

सौजन्य :-राष्ट्रीय सहारा, 4-10-2016।

