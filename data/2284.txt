निशाने पर माकपा (दैनिक जागरण)।

मुख्यमंत्री ममता बनर्जी नोटबंदी के मुद्दे पर अब तक प्रधानमंत्री नरेंद्र मोदी पर ही तीखे हमले कर रही थीं लेकिन अब उनके राजनीतिक प्रहार का अंदाज कुछ बदल गया है।

 उन्होंने मोदी के साथ माकपा के पूर्व मुख्यमंत्री ज्योति बसु और बुद्धदेव भट्टाचार्य का नाम लेकर माकपा पर हमला तेज कर दिया है।

 बुधवार को नोटबंदी के विरुद्ध तृणमूल का तीन दिवसीय धरना-प्रदर्शन के अंतिम दिन था।

 डलहौसी स्थित आरबीआइ कार्यालय के समक्ष सभा को संबोधित करते हुए ममता ने मोदी पर तीखा प्रहार किया और नोटबंदी पर देशव्यापी आंदोलन करने की घोषणा की।

 साथ ही उन्होंने पूर्व मुख्यमंत्री ज्योति बसु और बुद्धदेव भïट्टाचार्य का नाम लेकर कहा कि राज्य में चिटफंड की शुरुआत पूर्व मुख्यमंत्री ज्योति बसु के कार्यकाल में हुई थी।

 सारधा चिटफंड कंपनी की शुरुआत बुद्धदेव भïट्टाचार्य के कार्यकाल में हुई थी।

 माकपा विधायक सुजन चक्रवर्ती का नाम चिटफंड घोटाले से जुड़ा है।

 लेकिन उनसे सीबीआइ पूछताछ नहीं कर रही है।

 तृणमूल कांग्रेस के नेताओं को ही चिटफंड घोटाले में फंसाया जा रहा है।

 इसलिए कि तृणमूल कांग्रेस के नेता नोटबंदी का विरोध कर रहे हैं।

 साथ ही ममता ने यह भी कहा कि माकपा में हर्मद (गुंडा) थे और भाजपा में जल्लाद हैं।

 माकपा और भाजपा में मिलीभगत हो गई है।

सवाल उठाता है कि ममता क्यों माकपा-मोदी पर हमला बोलते-बोलते ज्योति बसु और बुद्धदेव भïट्टाचार्य पर भी हमलावर हो गईं।

 उन्होंने भाजपा और माकपा में मिलीभगत का आरोप भी लगा दिया।

 दरअसल, पिछले सप्ताह प्रशासनिक बैठक के बाद ममता ने मोदी को हटाकर देश में राष्ट्रीय सरकार गठित करने अथवा राष्ट्रपति शासन लागू करने का प्रस्ताव पेश किया था।

 उन्होंने सभी विपक्षी दलों से राष्ट्रीय सरकार गठित करने पर विचार करने की अपील की थी।

 लेकिन माकपा और कांग्रेस समेत किसी विपक्षी दल ने ममता के इस प्रस्ताव का समर्थन नहीं किया।

 राष्ट्रीय सरकार का नेतृत्व लालकृष्ण आडवाणी, राजनाथ सिंह और अरुण जेटली के नाम का प्रस्ताव करने पर माकपा ने तीखी आलोचना की थी।

 माकपा की ओर से कहा गया कि इससे तो साबित होता है कि ममता केंद्र में भाजपा नेतृत्व का सरकार चाहती हैं।

 ममता को उम्मीद थी कि बंगाल के हित के नाम पर माकपा और कांग्रेस उनके प्रस्ताव का समर्थन करेगी।

 लेकिन माकपा के ममता के प्रस्ताव की आलोचना करने पर वह भड़क गईं।

————————।

(हाईलाईटर-ममता ने यह भी कहा कि माकपा में हर्मद थे और भाजपा में जल्लाद हैं।

 माकपा और भाजपा में मिलीभगत हो गई है।

 उन्होंने ज्योति बसु व बुद्धदेव पर भी हमला बोल दिया।

)।

 स्थानीय संपादकीय : पश्चिम बंगाल , सौजन्य- दैनिक जागरण।

