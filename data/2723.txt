गन्ना किसानों का दर्द (अमर उजाला)।

(संभवतः ऐसा कोई और धंधा नहीं होता, जिसमें उत्पादक अपने उत्पाद को बाजार में बेच आए और उसे यह भी पता न हो कि आखिर उसे इसके एवज में दाम क्या मिलेगा।

)।

यह लगभग हर वर्ष की कहानी है कि गन्ना किसानों को अपने पिछले बकाए के भुगतान और गन्ने का दाम बढ़ाने के लिए मजबूर होकर सड़कों पर उतरना पड़ता है।

 इसके बावजूद गन्ना किसानों की मूलभूत मांगों को लेकर उत्तर प्रदेश सरकार और चीनी मिल मालिकों के रवैये में कोई बदलाव नहीं आया है।

 राज्य सरकार ने आखिरी बार गन्ने के दाम में बढ़ोतरी तीन वर्ष पहले 2012-13 के सत्र में की थी, जब 17 फीसदी दाम बढ़ाकर प्रति क्विंटल गन्ने के दाम 280 रुपये किए गए थे और तब से इसमें एक पैसे की भी बढ़ोतरी नहीं की गई है।

 विगत तीन वर्षों के दौरान मुद्रास्फीति को देखें, तो गन्ने का दाम बढ़ाने की किसानों की मांग वाजिब लगती है।

 दूसरी ओर चीनी मिल मालिकों का तर्क है कि चूंकि चीनी के दाम स्थिर हैं, लिहाजा वह अधिक भुगतान देने की स्थिति में नहीं हंै।

 मगर यह पूरी कहानी नहीं है।

 सच तो यह है कि गन्ना किसानों की चीनी मिलों और राज्य सरकार के आगे कुछ भी नहीं चलती।

, अमूमन गन्ने की कटाई का मौसम दिवाली के आसपास शुरू हो जाता है और किसानों की मजबूरी है कि उन्हें नवंबर तक गेहूं की बुआई के लिए खेतों को साफ करना होता है।

 लिहाजा उन्हें राज्य परामर्श मूल्य (एसएपी) की घोषणा हो या न हो, अपना गन्ना मिलों तक पहुंचाना ही होता है।

 संभवतः ऐसा कोई और धंधा नहीं होता, जिसमें उत्पादक अपने उत्पाद को बाजार में बेच आए और उसे यह भी पता न हो कि आखिर उसे इसके एवज में दाम क्या मिलेगा।

 इस वर्ष यही तो हुआ, जब राज्य सरकार ने पेराई मौसम शुरू होने के डेढ़ महीने बाद गन्ने के दाम तय किए और वह भी पुरानी दर पर।

 मिलों द्वारा करीब डेढ़ हजार करोड़ रुपये के पिछले बकाए का भुगतान न करना किसानों पर दोहरी मार है।

 फिर सवाल यह भी उठता है कि जब सूबे की सहकारी मिलें भुगतान कर सकती हैं, तो निजी मिलें क्यों नहीं।

 यह भी नहीं भूलना चाहिए कि मिलों को चीनी के साथ दूसरे बाई प्रोड्क्ट भी मिलते हैं, वहीं किसान गन्ना देकर भी भुगतान के लिए भटकता रहता है।

 वास्तव में समय आ गया है, जब सूबे के पचास लाख गन्ना किसानों की मांगों पर सहानुभूतिपूर्वक विचार कर सुनियोजित व्यवस्था बनाई जाए, ताकि उन्हें सम्मानजनक तरीके से भुगतान हो सके।

,  ।

सौजन्य :- अमर उजाला ,20.02.2016।

