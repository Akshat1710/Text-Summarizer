पूर्व के संपन्न पड़ोसियों से बढ़ती नजदीकियां (बिजनेस स्टेंडर्ड  )।

दक्षिण पूर्व एशिया में व्यापक आर्थिक और रणनीतिक रिश्तों को भुनाने के लिए पर्दे के पीछे काफी वार्ताओं की दरकार है।

 इसमें उच्च स्तर पर होने वाली वार्ता भी शामिल है।

 ऐसा प्रतीत होता है कि नीति निर्माता ‘लुक ईस्ट’ से आगे बढ़कर ‘ऐक्ट ईस्ट’ की स्थिति में आ गए हैं।

 नवंबर में प्रधानमंत्री नरेंद्र मोदी का मलेशिया और सिंगापुर दौरा भारत के पूर्व में स्थित इन संपन्न पड़ोसियों का उनका आठवां दौरा था।

 इन आठ दौरों में म्यांमार का दौरा भी शामिल था, जो बहुत ज्यादा धनी देश तो नहीं है।

 उसके अलावा प्रधानमंत्री ने दक्षिण पूर्व एशियाई देशों के संघ (आसियान) का भी दौरा किया लेकिन ऑस्ट्रेलिया और फिजी के दौरे इसमें शामिल नहीं होंगे।

, सदियों तक रहे औपनिवेशिक शासन के दौरान पूर्व के साथ भारत के रिश्तों की टूटी कड़ी को जोडऩा बेहद चुनौतीपूर्ण है।

 अंकोरवाट और बोरोबुदूर की स्मृतियां कमजोर पड़ गई हैं।

 पूर्व के साथ भारत का संपर्क वहीं तक रहा जितना ब्रिटिश औपनिवेशिक शासकों ने चाहा, जैसे 1840 के प्रथम अफीम युद्घ के दौरान बंगाल से स्वयंसेवकों या मद्रास नेटिव इन्फैंट्री को भेजा गया।

 अतीत की गाथाएं भी इस मामले में मददगार नहीं रहीं।

, मसलन एक समय कोलकाता का क्या जलवा था या इस पर गौर करने की अनिच्छा कि पूर्व ने इतनी तरक्की कैसे की।

 शीत युद्घ के दौरान जहां भारत ने गुटनिरपेक्षता को लेकर प्रतिबद्घता जताई, वहीं पूर्व के इन मौजूदा संपन्न देशों को साम्यवादी विरोधी अमेरिकी खेमे का सदस्य मानकर खारिज कर दिया गया।

 इन कमजोरियों से उबरने के लिए काफी व्यावहारिकता और गंभीरता की दरकार है।

, आसियान का खुद का इतिहास उसके सदस्यों द्वारा दिखाई गई व्यावहारिक गंभीरता की मिसाल पेश करता है।

 मलाया, फिलीपींस और थाईलैंड ने 1961 में मिलकर दक्षिणपूर्व एशिया संघ (आसा) का गठन किया, जो सबा और बोर्नियो को लेकर मलाया और फिलीपींस के टकराव के बाद खत्म हो गया।

 फिर मेफिलिंडो (मलेशिया, फिलीपींस और इंडोनेशिया का महासंघ) के गठन की प्रस्तावित योजना ने इंडोनेशिया और मलेशिया के बीच विवाद के चलते अपने निर्माण की प्रक्रिया में ही दम तोड़ दिया।

 फिर 9 अगस्त, 1965 को सिंगापुर मलेशिया से अलग होकर स्वतंत्र राष्टï्र बन गया।

 बेहद मुश्किल वक्त में 8 अगस्त, 1967 को बैंकॉक घोषणापत्र पर सहमति बनी, जिससे आसियान के गठन का मार्ग प्रशस्त हुआ, जिस पर इंडोनेशिया, मलेशिया, फिलीपींस, सिंगापुर और थाईलैंड ने हस्ताक्षर किए।

 1970 के दशक तक क्षेत्रीय राजनीतिक अस्थिरता से निपटना आसियान का प्रमुख मकसद था, तब से लेकर अब तक उसने एक लंबा सफर तय किया है।

 साझा प्रभावी तरजीही प्रशुल्क योजना के साथ यह एक मुक्त व्यापार क्षेत्र बन गया है।

, जनवरी 1984 में आजादी के तुरंत बाद ब्रुनेई दारुसलाम इसका छठा सदस्य बना।

 वर्ष 1989 वियतनाम के कंबोडिया से बाहर निकलने के बाद वियतनाम और आसियान सदस्य देशों के व्यावहारिक नेता उसे इस समूह में लाने के लिए तत्पर हुए और जुलाई, 1995 में वियतनाम इसका सातवां सदस्य बना।

 लाओस और म्यांमार जुलाई, 1997 में इसमें शामिल हुए।

 उनके बाद 1999 में कंबोडिया भी इससे जुड़ गया।

 चीन की बढ़ती चुनौती को देखते हुए वर्ष 1968 में प्रधानमंत्री इंदिरा गांधी ने आसियान के साथ रणनीतिक सहयोग बढ़ाने के लिए सिंगापुर और मलेशिया का दौरा किया।

 क्षेत्रीय सहयोग के व्यापक एजेंडे के बिना उससे अपेक्षित नतीजे हासिल नहीं हो पाए।

 यहां तक कि वर्ष 1976 में आपातकाल के दौरान भी भारतीय मंत्रियों ने इंडोनेशिया, मलेशिया, फिलीपींस, सिंगापुर और थाईलैंड जैसे सभी मूल सदस्य देशों का दौरा किया लेकिन उनसे बहुत कुछ हासिल नहीं हो पाया।

 सोवियत संघ के विघटन के बाद सार्थक बातचीत तभी शुरू हो पाई जब भारत और आसियान के घरेलू और विदेश नीति लक्ष्यों के बीच बेहतर जुड़ाव हुआ।

, प्रधानमंत्री नरसिंह राव के कार्यकाल में शुरू हुए आर्थिक सुधारों के साथ भारत 1992 में कुछ श्रेणियों में संवाद (सेक्टोरल डायलॉग) साझेदार बन गया, 1995 में पूर्ण संवाद साझेदार बना और 1996 में आसियान क्षेत्रीय मंच का सदस्य बन गया।

 वर्ष 1996 में एशिया-यूरोप (एसेम) बैठक के संदर्भ में आसियान ने दिसंबर 1997 में चीन, दक्षिण कोरिया और जापान को लेकर एक विशेष रिश्ता शुरू किया और वर्ष 1999 में उसे ‘आसियान प्लस 3’ के रूप में संस्थागत रूप दिया।

 इसमें कोई हैरानी नहीं थी।

 आर्थिक कद के लिहाज से प्लस 3 एशिया में सबसे बड़ी ताकत थे।

 हालांकि भारत सहित एसेम में समय के साथ नए सदस्य जुड़ रहे थे लेकिन आसियान और प्लस 3 का विशेष रिश्ता भी परवान चढ़ता रहा, खासतौर से 1997 के एशियाई वित्तीय संकट के दौर में इन दोनों समूहों के बीच बहुत सहयोग बढ़ा।

, पिछले महीने आयोजित हुए 27वें आसियान सम्मेलन के मेजबान देश मलेशिया ने अतीत में भारत-आसियान संबंधों को मजबूती देने में अहम भूमिका निभाई।

 हालांकि तुनकू अब्दुल रहमान के प्रधानमंत्रित्व काल में एक मुस्लिम देश होने के बावजूद मलेशिया ने अपने अंतरराष्टï्रीय संबंधों को केवल धर्म तक सीमित न रखकर व्यापक परिधि में देखा।

 उसने न केवल 1962 में चीन के साथ युद्घ बल्कि 1965 में पाकिस्तान के साथ जंग में भी भारत का समर्थन किया।

 अक्टूबर, 1965 में उसने पाकिस्तान के साथ राजनयिक रिश्ते खत्म कर दिए।

 मगर रहमान के बाद खासतौर से महातिर बिन मुहम्मद के शासनकाल में पाकिस्तान के साथ करीबी रिश्तों ने भारत-मलेशिया संबंधों की तासीर बिगाड़ दी।

, अयोध्या में बाबरी मस्जिद विध्वंस का हवाला देते हुए मलेशिया ने अलग भारत-आसियान सम्मेलन के प्रस्ताव का विरोध किया, जिस प्रस्ताव का अन्य सदस्य देश मजबूती से समर्थन कर रहे थे।

 सौभाग्यवश, वर्ष 2003 में महातिर के सत्ता से बाहर होने के बाद भारत-मलेशिया संबंध फिर प्रगाढ़ होने की राह पर बढ़े हैं।

 यह स्पष्टï है कि आसियान के साथ सहयोग से भारत को बहुत लाभ होगा।

 आसियान 10 देशों का समूह है, जिनकी कुल आबादी 62.5 करोड़ और सकल घरेलू उत्पाद (जीडीपी) का आकार 2.5 लाख करोड़ डॉलर है।

 यह भारत के पड़ोस में स्थित एक आर्थिक महाशक्ति है, जिसका प्रभाव लगातार बढ़ रहा है।

 प्रधानमंत्री मोदी ने कुआलालंपुर में आसियान देशों के प्रमुखों के साथ 21 नवंबर को बैठक की।

 इस बैठक की अध्यक्षता करने वाले मलेशिया के प्रधानमंत्री नजीब रजाक ने वस्तुओं के व्यापार को और उदारीकृत बनाने के साथ ही यह भी कहा कि आसियान-भारत वस्तु व्यापार अनुबंध के कार्यान्वयन और व्यापार सुगमता मुद्दों को सुलझाना अभी बाकी है।

 उन्होंने यह भी कहा कि क्षेत्रीय व्यापक आर्थिक साझेदारी अनुबंध को भी संतुलित तरीके से पूर्ण रूप देने की जरूरत है।

, भौतिक, संस्थागत और जनसहभागिता जैसे तीनों पैमानों पर भारत-आसियान के बीच संपर्क सुधारने में भारत की पहल का रजाक ने स्वागत किया।

 मिसाल के तौर पर उन्होंने आसियान-भारत रणनीतिक साझेदारी के तहत संपर्क संबंधी परियोजनाओं को पूरा करने के लिए आसियान सदस्य देशों को 1 अरब डॉलर का कर्ज मुहैया कराने की भारत की पेशकश और आसियान-भारत व्यापार एवं निवेश केंद्र बनाने के लिए धन उपलब्ध कराने की घोषणा का उल्लेख भी किया।

 दक्षिणपूर्व एशिया के साथ व्यापक आर्थिक एवं रणनीतिक रिश्तों की बहाली की कोई आसान राह नहीं है।

 इसमें गंभीरता का भाव अवश्यंभावी है और दो सकारात्मक कारणों से उसके कारगर होने की उम्मीद है।

 पहला तो यही कि एक तेजी से वृद्घि करती हुई बड़ी अर्थव्यवस्था के तौर पर भारत के उभार की संभावना।

 जब किसी के अच्छे दिन आने की संभावना नजर आती है तो दूर के रिश्तेदार भी नजदीकियां बढ़ाने लगते हैं।

 दूसरा यही कि सिंगापुर और वियतनाम के रूप में एशियाई देशों में भारत के कुछ विश्वसनीय सहयोगी हैं और दक्षिणी चीन सागर में चीन के दावों को लेकर स्पष्टï रूप से नजर आने वाली असहजता भी एक पहलू है।

,  , सौजन्य :- बिजनेस स्टेंडर्ड  ,4.12.2015 ,।

