देने की ताकत (हिन्दुस्तान)।

आज का पूरा दिन दूसरे दिनों से बेहतर रहा।

 क्यों।

 विचार करने पर पाया कि सुबह-सुबह पड़ोस की दो बच्चियों को उन्होंने टॉफी दी।

 बस इतनी सी बात से वह पूरे दिन ऊर्जावान बने रहे।

 बात अटपटी लग सकती है, पर है सच कि दूसरों पर खर्च करना हमें बेहतर करता है।

 यह हमें मानवीय ही नहीं, धनी भी बनाता है।

, अर्थशास्त्री जॉन सी बु्रक्स ने जब अमेरिका के सबसे बड़े उद्योगपतियों में एक जॉन रॉकफेलर की यह बात सुनी कि ‘मैंने इतना पैसा इसलिए कमाया, क्योंकि मुझमें लोगों की मदद करने का जज्बा था।

 मैंने लोगों को दिया, इसलिए मुझे मिला।

 मैं सही तरीके से दान करना बंद कर दूं, तो ईश्वर मुझसे मेरे पैसे वापस ले लेंगे,’ तो ब्रुक्स उधेड़बुन में पड़ गए।

 भला कोई कैसे पैसे बांटकर अमीर हो सकता है।

 उन्होंने जीवन भर कई अध्ययन किए और यही पाया कि वाकई यह सच है।

 दूसरों के लिए पैसे खर्च करने से कभी पैसा घटता नहीं।

 उन्होंने साथी अर्थशास्त्रियों कहा कि तुम सिर्फ पैसे देखते हो, जबकि पैसा जो खुशी देता है, हम उसे देखते हैं।

 खुश व्यक्ति ज्यादा उत्पादक होता है।

, मार्निया रॉबिन्सन ने इस बात को अपनी किताब क्यूपिड्स पॉइजंड एरो में वैज्ञानिक तरीके से समझाया है।

 वह कहती हैं कि जब आप अपनी खुशी के लिए कुछ करते है, तो डोपामाइन हार्मोन निकलता है, जो एक तीव्र इच्छा तो पैदा करता है, मगर संतुष्टि नहीं देता।

 लेकिन दूसरों के लिए सोचने पर ऑक्सीटोसिन हार्मोन निकलता है।

 यह नि:स्वार्थी, दयालु और प्रेमपूर्ण बनाता है।

 यह हार्मोन सही मात्रा में नहीं निकले, तो इंसान आत्मकेंद्रित और अवसाद की ओर चला जाता है।

 अगर हमें सचमुच आगे बढ़ना है, तो देना सीखना होगा।

, – प्रवीण कुमार।

सौजन्य- हिन्दुस्तान।

