ट्रंप के लिए चुनौती है बढ़ती बेरोजगारी(बिल ड्रेटन) (पत्रिका)।

अमरीका में भी बेरोजगारी की समस्या पांव पसार रही है।

 अमरीकी राष्ट्रपति डोनाल्ड ट्रंप भी इस पर चिंता जता चुके हैं।

 वर्तमान हालात में अमरीका में लगभग साढ़े 9 करोड़ अमरीकी बेरोजगार हैं।

 अर्थव्यवस्था पर भी प्रतिकूल असर पड़ रहा है।

 ऐसे में वहां ‘वस्तुओं पर कर लगाओ, नौकरी पर नहीं’ के स्वर उठ रहे हैं।

, अमरीकी राष्ट्रपति डोनाल्ड ट्रंप ने कांग्रेस को दिए अपने संबोधन में बेरोजगारी को लेकर जो चिंता जताई थी दुर्भाग्य से वह सही साबित होती दिखाई दे रही है।

 इस समस्या से निपटने का एकमात्र तरीका यही है कि पुराने विवादों को भुलाकर समाधान खोजा जाए।

 आधिकारिक तौर पर अमरीकी बेरोजगारों की संख्या भले ही कम हो लेकिन इसमें संदेह नहीं कि अमरीका में व्यापक स्तर पर बेरोजगारी पांव पसार चुकी है।

, राष्ट्रपति ट्रंप ने कांग्रेस के सामने ‘दबा हुआ सच’ उजागर करने की कोशिश की थी जब उन्होंने कहा, ‘9 करोड़ 40 लाख अमरीकी नागरिक कामगारो की गिनती में नहीं हैं।

 श्रम सांख्यिकी रोजगाार ब्यूरो की ताजा रिपोर्ट में यह आंकड़ा बताया गया है।

 लेकिन बेरोजगारी के असली हालात इससे कहीं अधिक भयावह हैं।

, आधिकारिक बेरोजगारों की संख्या 7 करोड़ 60 लाख को जब आप 9 करोड़ 40 लाख अमरीकी गैर कामगारों की संख्या में जोड़ देते हैं तो जो आंखें खोलने वाली स्थिति सामने आती है।

 वह यह है कि अमरीका की 25.4 करोड़ वयस्क जनसंख्या में से 10 करोड़ लोग काम नहीं करते।

 यानी चालीस फीसदी वयस्क बेरोजगार हैं।

, हालांकि, इनमें से कई ऐसे हैं-जो अंशकालिक अथवा मौसमी रोजगार पर गुजारा करते हैं।

 नौकरी करने योग्य आयु वर्ग के अमरीकी नागरिकों में केवल आधी आबादी ही ऐसी है, जो काम करती है।

 इनमें कुछ लोग सेवानिवृत्त हो चुके हैं तो कुछ या तो काम करना नहीं चाहते या कर ही नहीं सकते।

 लेकिन 8 करोड़ 50 लाख अमरीकी इसलिए कोई काम नहीं करते क्योंकि रोजगार उपलब्ध ही नहीं है और उनके पास कोई विकल्प ही नहीं बचा।

, ऐसे में यह कहना कि इन लोगों का राष्ट्र की अर्थव्यवस्था में कोई योगदान नहीं है, गलत होगा।

 यह ना तो उनके हित में होगा और ना ही देश के।

 इसीलिए इसे माना ही नहीं जा सकता और ना ही किसी तथ्य के तौर पर स्थापित किया जा सकता है।

 ऐसा तो नहीं चलेगा।

 और, यह सामान्य सा सच हम सभी जानते हैं, भले ही वो राष्ट्रपति पद की दौड़ में रहे बर्नी सैंडर्स का समर्थक हो या फिर टैक्स कटौती समर्थक कोई रिब्लिकन समर्थक।

, हम यह भी जानते हैं कि यदि इन 8 करोड़ 50 लाख अमरीकियों को मौका मिले और वे काम करने लग जाएं तो अमरीका कहीं अधिक संपन्न व बेहतर देश बन जाएगा।

 ये लोग अधिक सेहतमंद, प्रसन्न व आत्मनिर्भर हो सकेंगे।

 साथ ही प्रत्येक को भारी कर नहीं चुकाना पड़ेगा जैसा कि सामूहिक निर्भरता से निपटने के लिए फिलहाल करना पड़ रहा है।

 यह सब कुछ नहीं शब्दों का जाल मात्र है।

 दशकों से कुछ नहीं बदला है।

, याद कीजिए, पूर्व राष्ट्रपति बिल क्लिंटन ने क्या कहा था- ‘यही अर्थव्यवस्था है, मूर्ख।

 वर्ष 1950 के बाद से ही अमरीका में काम न करने वाले लोगों का अनुपात कमोबेश नहीं बदला है।

 ऐसा क्यों।

 अपनी पुरानी विचारधाराओं और बेकार की दलीलों के बीच हमें यह दिखाई नहीं दिया कि हम उपलब्ध रोजगारों की अनदेखी कर कितना नुकसान उठा चुके हैं।

 अब वर्तमान में हमें नए सिरे से सोचना होगा ताकि इस समस्या का अंत हो सके।

, एक समाधान तो यही किया जा सकता है कि यदि हम लोगों को नौकरी पर रखने की कीमतें कम कर दें और उत्पादन में सहायक अन्य सामग्रियों के दाम बढ़ा दें, जैसे कि ऊर्जा, सामग्री और भूमि की।

 इससे ज्यादा लोगों को रोजगार मिल सकेगा और दुरुपयोग घटाया जा सकेगा।

 साथ ही प्रदूषण भी कम होगा।

, इसका सबसे अच्छा उपाय यह है कि पे रोल या आयकर हटा दिया जाए और उसके बदले वस्तुओं पर लगने वाला बजटीय टैक्स ही दिया जाए।

 इस एक उपाय से ही लोगों को काम पर रखना वस्तुओं के उपभोग के मुकाबले 30 फीसदी कम खर्चीला पड़ेगा।

 इससे ना तो कर्ज बढ़ेगा और ना ही अफसरों को भ्रष्टाचार का मौका मिलेगा।

, इससे करीब 4 करोड़ 50 लाख लोगों को पूर्णकालिक रोजगार के अवसर मिलेंगे और आर्थिक विकास को गति मिलेगी।

 पर्यावरण संरक्षण में भी इसका अच्छा योगदान रहेगा।

 इससे व्यापार, श्रम, पर्यावरण और बेरोजगार समूहों को लाभ मिलेगा।

 इन समूहों में वृद्ध जन, युवा, नि:शक्तजन, महिलाएं, विभिन्न नस्लों और वर्णों के लोग, आव्रजक तथा अन्य शामिल हैं।

 इससे बहुत से लोगों के हित एक साथ जुड़े हैं।

, यही वजह है कि ‘वस्तुओं पर कर लगाओ, नौकरी पर नहीं’ की अवधारणा बलवती हो रही है।

 उदाहरण के लिए कई देश वैट की ही तरह सीमा सुधार कर यानी बैट (बॉर्डर एग्रीमेंट टैक्स) लागू कर रहे हैं।

 इसे राजस्व में सहायक माना जा रहा है और इससे अमरीकी निर्यात को कर छूट व आयात पर कर लगेगा।

, जिससे स्वाभाविक तौर पर आयात कम होगा।

 ऐसा क्यों नहीं किया जा सकता कि गैर श्रमिक बैट के तौर पर अपनाया जाए।

 ऐसा करने से हम अपने निर्यात में इजाफा करने के लिए रोजगार बढ़ाएं और लोगों को रोजगार देने की कीमत स्वत: कम हो जाएगी।

 बैट से प्राप्त राजस्व लाभ का इस्तेमाल पे रोल यानी आय पर कर कम करके रोजगार के अवसर बढ़ाए जा सकते हैं।

, सौजन्य- पत्रिका।

