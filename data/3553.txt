सखि, जेबकतरे ऑनलाइन भए (हिन्दुस्तान)।

‘हसीनों की जिंदगी बिस्कुट और केक पर ड्राइवर की जिंदगी क्लच और ब्रेक पर’- ऐसे शेर और संदेश आठवें-नवें दशक में दिल्ली की ब्लूलाइन और चार्टर्ड बसों के सरताज रहे हैं।

 तब ऐसी कोई बस नहीं होती थी, जिसमें ये शेर न लिखे रहते हों।

 संग में लिखा रहता था- ‘जेबकतरों से सावधान’।

 यह था ड्राइवर-साहित्य, दिल्ली की बसों का लोक साहित्य।

 जिस तरह, हर कवि खुंदकी होता है, उसी तरह शेर का पहला लेखक ड्राइवर भी खुंदकी रहा होगा।

, वह केक और ब्रेक के अन्याय को समझता था।

 सवारियों को ‘हसीनों’ की तरह समझता और खुंदक में स्टॉप पर बस रोकने की जगह बस को दस मीटर आगे या पीछे रोक उन्हें इधर-उधर दौड़ाने का आनंद लेता।

 चलती बस में सवारियां लदर-फदर दौड़तीं।

 दरवाजों में लटककर अपने आपको अंदर धकेलतीं।

 अंदर आप बोरियों की तरह भरे होते।

, आपका जूता किसी के पैर पर और किसी का आपके पैर पर होता।

 ड्राइवर रेडियो पर फुल वॉल्यूम में तीसरी मंजिल का हिट गाना ओ आइजा आ आइजा ओ आइजा… सुनाकर आपका मनोरंजन करता।

 ऐसे सहनशील व दर्द भरे वातावरण में आपकी नजर बस की खिड़की के ऊपर लिखे इस दर्द भरे शेर की ओर उठ जाती।

 पढ़ते ही आप अपना सारा दर्द भूलकर शेर की ‘विडंबना’ में डुबकी लगाने लगते।

 वाह, क्या बात है।

 क्या गजब की तुक मारी है।

 आपको ‘फोर इन वन’ का मजा मिलता।

 बस के लिए दौडे़, तो स्वास्थ्य बना।

 आपका पैर दबा, तो आपने भी किसी का दबाया।

 खडे़-खडे़ एक बढ़िया-सा शेर मिला और विडंबना की अनुभूति हुई।

 आपको जेबकतरों से सावधान किया गया और गंतव्य तक आप सुरक्षित पहुंचे।

ऐसे न जाने कितने शेर थे, जो बस-कल्चर से पैदा हुए, जो बस का लोक-साहित्य रहे और उनको पढ़कर आप साहित्य की ओर आए।

 मैं अपने अनुभव से जानता हूं कि दिल्ली के ज्यादातर हिंदी कवि ब्लूलाइन के ‘शेरों’ और ‘जेबकतरों से सावधान’ वाले संदेश से पे्ररणा ले कवि बने और आज अकादमी वाले कवि कहलाते हैं।

 उनकी कविताओं पर ऐसे ‘शेरों’ का प्रभाव है या जेबकतरों का, या दोनों का।

, कविता क्या है।

 घुर्र-घुर्र करती, कार्बन छोड़ती, थरथराती, दिल्ली की डीटीसी बस।

 ड्राइवर उसका कवि है।

 बस उसकी नोटबुक है, जिसके हाशिये पर शेर लिखे हैं।

 साथ ही लिखा है- ‘जेबकतरों से सावधान’।

 मानो कोई कवि को समझा रहा हो- हे कवि, साहित्य के जेबकतरों से हर वक्त सावधान रहना।

 क्या पता, तुम्हारा शेर तुम्हारी कविता काट ले, उसके नीचे अपना नाम चिपका दे।

 और फिर दो-चार ईनाम भी झटक ले।

 ड्राइवर जी को नहीं मालूम कि उसके ‘केक-ब्रेक’ वाले शेर को पढकर न जाने कितने कवि हो गए।

 अफसोस कि ‘जेबकतरे’ के एंगिल से साहित्य के बारे में कभी सोचा ही नहीं गया।

 न किसी आलोचक ने सोचा, न चिंतक ने समझा, न इसे मम्मट ने उठाया, न माक्र्स ने समझाया।

 पता नहीं कितने हैं, जिन्होंने देसी-विदेशी कवियों की जेब काटी और कवि बन बैठे।

, इसीलिए मुझे आज भी न महाकाव्य काम के लगते हैं, और न लंबी कविताएं।

 बसों के ऐसे शेर, ऐसे मुक्तक ही अच्छे लगते हैं।

 लेकिन इन दिनों दिल्ली में न ऐसी बसें नजर आती हैं, और न उनमें ऐसे शेर नजर आते हैं।

आजकल मैं हर ड्राइवर से उसके शेर के बारे में पूछता हूं।

 एक ड्राइवर ने नया शेर सुनाया- ‘सखि जेबकतरे ऑनलाइन भए सबकी जेब भईं ऑनलाइन, वो काटन सीखन गए।

’, – सुधीश पचौरी, हिंदी साहित्यकार।

सौजन्य – हिन्दुस्तान।

