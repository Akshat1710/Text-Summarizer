कदम वापसी नहीं (बिजनेस स्टैंडर्ड)।

कर्मचारी भविष्य निधि संगठन (ईपीएफओ) ने घोषणा की है कि उसके पास कर्मचारियों की जमा होने वाली बचत पर ब्याज की दर वर्ष 2016-17 में इससे पिछले वर्ष के मुकाबले 15 आधार अंक यानी 0.15 फीसदी कम होगी।

 यानी अब कर्मचारियों को 8.8 फीसदी के बजाय 8.65 फीसदी ब्याज मिलेगा।

 इस घोषणा का स्वागत किया जाना चाहिए।

 ऐसा करने से ईपीएफओ की ब्याज दर बाजार में मौजूद अन्य ब्याज दरों के करीब आ गई है।

 छोटी बचत की ऋण योजनाओं और सरकारी ऋण प्रतिफल आदि की ब्याज दरें इसका उदाहरण हैं।

 वास्तव में अगर आर्थिक दृष्टि से देखा जाए तो यह कटौती कहीं अधिक गहरी होनी चाहिए थी।

, भारतीय स्टेट बैंक में 10 वर्ष की सावधि जमा की ब्याज दर फिलहाल 6.5 फीसदी है।

 यानी इसमें और ईपीएफओ की ब्याज दर में दो फीसदी का अंतर है।

 सार्वजनिक भविष्य निधि (पीपीएफ) की ब्याज दर 8 फीसदी से कुछ ही ऊपर है।

 जबकि किसान विकास पत्र में यह 8 फीसदी से कम है।

 स्पष्ट है कि ईपीएफओ अभी तक बचत व्यवस्था से बाहर ही है।

 मौजूदा राजनीतिक व्यवस्था पर भी ईपीएफओ निवेशकों का दबाव किस कदर मौजूद है।

, ऐसे में सरकार ने मामूली ही सही लेकिन ईपीएफओ दर में कटौती का मन बना लिया है तो यह बात काबिले तारीफ है।

 लेकिन अब इस दिशा में ठोस काम किया जाना चाहिए।

 बीते वर्ष इसने विभिन्न अंशधारकों के दबाव के चलते ईपीएफओ के ढांचे में कई बदलाव किए।

 उनमें से कुछ बदलाव जरूरी भी थे।

 इन बदलावों या उठाए गए कदमों की वापसी से यह छवि बनी कि बचत के ढांचे को तार्किक बनाना सरकार की मंशा में शामिल नहीं है क्योंकि वह इस पर अपनी राजनीतिक पूंजी खर्च नहीं करना चाहती।

 आशा की जानी चाहिए कि वक्त बीतने के साथ सरकार की यह छवि बदलेगी।

 सरकार के लिए सभी प्रशासित बचत दरों को बाजार दरों के अनुरूप बनाना अत्यंत महत्त्वपूर्ण है।

 अगर सरकार ऐसा नहीं करती है तो मौद्रिक नीति के व्यवस्थित प्रसार पर असर पड़ेगा।

 बैंकों ने भी अतीत में दरों में कटौती के दबाव का विरोध किया है।

 भले ही भारतीय रिजर्व बैंक ने नीतिगत दरों में कटौती कर दी हो लेकिन बैंकों ने ऐसा नहीं किया क्योंकि उनको डर था कि उनके ग्राहक दूसरी योजनाओं का रुख कर लेंगे।

 ईपीएफओ तथा सावधि जमा दरों के बीच काफी अंतर है।

 इसे भरा जाना चाहिए।

 इस मामले में तमाम अंशधारकों के बीच व्यापक मशविरा किया जाना चाहिए।

 लेकिन सरकार की नीतिगत मजबूती भी अहम है।

, सरकार के इस प्रशंसा लायक कदम के अलावा सुधार के तमाम अवसर मौजूद हैं।

 सामान्यतया ईपीएफओ के तहत अन्यथा बेहतर रोजगारशुदा लोगों को दी जाने वाली सब्सिडी के पक्ष में कोई खास दलील नहीं है।

 सरकार ने जब वित्तीय समावेशन की बात की थी तब इसे तार्किक बनाने के पक्ष में कई दलील दी गईं।

 मसलन वे सब्सिडी समाप्त की जानी चाहिए जो प्रत्यक्षत: समाज के कमजोर और संवेदनशील तबके तक नहीं पहुंचतीं।

, इसके अलावा अधिक स्थायित्व भरे बचत ढांचे का विकास करने की भी आवश्यकता है।

 यकीनन इस दिशा में राष्ट्रीय पेंशन योजना के रूप में अहम प्रयास किया गया है।

 इस बचत योजना की शुरुआत 2004 में की गई थी।

 लेकिन एनपीएस प्रभावित हुई क्योंकि ईपीएफओ में कर बचत की सुविधा भी है।

 वित्त मंत्री अरुण जेटली ने गत बजट में इस समस्या का निदान करने की कोशिश की लेकिन हो हल्ले के बाद अपने कदम वापस खींच लिए।

 इस बार अधिक प्रतिबद्धता के साथ यह कदम उठाया जाना चाहिए।

, सौजन्य- बिजनेस स्टैंडर्ड।

