जेटली ने इतिहास रचा (पत्रिका)।

केंद्र में भाजपानीत एनडीए सरकार ने नोटबंदी के बाद बुधवार को संसद में एक और इतिहास रच दिया।

 वित्त मंत्री अरुण जेटली ने 92 साल बाद रेल बजट को मिलाकर आम बजट पेश किया।

 पांच राज्यों के विधानसभा चुनाव और जीएसटी सितम्बर तक टलने के कारण बहुत बड़ी घोषणाएं तो नहीं की गई लेकिन मध्यम वर्ग और गरीब तबके को मामूली राहत जरूर दी गई।

 किसानों के लिए भी बजट में बीमा और ऋण राशि बढ़ाई गई।

 एक करोड़ बेघरों को घर, ग्रामीण क्षेत्रों में सड़कें, बिजली और रोजगार के प्रस्ताव किए गए।

 नोटबंदी का सकल घरेलू उत्पाद पर विपरीत प्रभाव का असर बजट पर साफ दिखा।

, इसी कारण जेटली ने जो भी घोषणाएं की, उनमें नोटबंदी से सबसे ज्यादा पीडि़त वर्ग का ध्यान रखा गया।

 शिक्षा में आमूलचूल परिवर्तन और परीक्षाओं के लिए एक राष्ट्रीय बोर्ड बनाने की घोषणा भी की।

 महिलाओं की रसोई व रहन-सहन को प्रभावित करने वाली प्रत्यक्ष घोषणा नहीं होने से उन्हें निराशा ही हाथ लगी।

 रेलवे में संरक्षा, विकास व स्वच्छता पर जोर दिया गया, लेकिन आधारभूत संरचना और यात्रियों के लिए किराए भाड़े में राहत और नई रेलों की घोषणा नहीं होना अखरा।

 सम्भवत: विमान सेवा की तर्ज पर रेलवे को भी निजीकरण की ओर ले जाने का सरकार का इरादा है।

 राजस्व व सरकारी घाटे में कमी की उम्मीद के साथ महंगाई दर 6 प्रतिशत से कम रहने की उम्मीद जताई गई है।

, भ्रष्टाचार काबू करने के दो फैसले बजट की विशेषताकहे जा सकते हैं।

 पहला नगद लेनदेन की सीमा तीन लाख करना और दूसरा राजनीतिक दलों को नगद चंदे की लिमिट बीस हजार से घटाकर दो हजार रुपए करना।

 कभी मनरेगा को सफेद हाथी कहने वाली मोदी सरकार ने इस मद में अब तक के सबसे ज्यादा 48 हजार करोड़ रुपए रखे हैं।

 कुल मिलाकर बजट संतुलित है।

 लेकिन पांच राज्यों के चुनाव परिणाम और सितम्बर में जीएसटी लागू होने के बाद मोदी सरकार कुछ सरप्राइज घोषणाएं कर सकती है।

 तैयार रहिए…।

, सौजन्य- पत्रिका।

