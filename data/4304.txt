लक्ष्य से भटकी लड़ाई (दैनिक जागण : Editorial)।

भीषण पेरिस हमले के बाद अंतरराष्ट्रीय आतंकवाद को तहस-नहस करने की तरफ दुनिया का ध्यान फिर गया है।

 ऐसे वक्त हमें उन मुद्दों को नहीं भूलना चाहिए जो जिहादी तत्वों को पनपने में मदद जारी रखे हुए हैं।

 एक से दूसरे देश में फैलने वाले आतंकवाद के खिलाफ अंतरराष्ट्रीय लड़ाई तब तक सफल नहीं हो सकती जब तक पश्चिमी शक्तियां छोटी अवधि वाले भौगोलिक रणनीतिक हित साधने के लिए ऐसे गठबंधन बनाने के लिए प्रेरित होती रहेंगी जो कट्टरपंथी शक्तियों को धर्म के पवित्र उपकरण के तौर पर ¨हसा का सहारा लेने की छूट प्रदान करते हैं।

, इस्लाम के कट्टरपंथी तत्वों का आतंकवाद न सिर्फ पश्चिम बल्कि सभी उदारवादी, बहुलतावादी सरकारों के लिए अस्तित्व का खतरा पैदा कर रहा है।

 इसलिए ऐसे तत्वों को अनजाने में मजबूत करने वाली कुछ शक्तियों की हस्तक्षेप वाली नीतियां न सिर्फ उनकी अपनी आंतरिक सुरक्षा, बल्कि ठीक-ठाक मुस्लिम आबादी वाले अन्य लोकतंत्रों के लिए भी खतरा पैदा करती हैं।

 गलती न करें।

 आतंक के खिलाफ युद्ध जिहादी विद्रोहियों और कट्टरपंथ निर्यात करने वाले शेख शासन वाले देशों जैसे कपटी सहयोगियों के साथ विश्वसनीय तरीके से नहीं लड़े जा सकते।

 दीर्घ अवधि वाले हितों की कीमत पर कम अवधि वाले भौगोलिक रणनीतिक लक्ष्यों की कोशिश ने अंतरराष्ट्रीय जिहादियों को तैयार किया है।

 चूंकि कम अवधि वाले लाभ हासिल करने पर ज्यादा ध्यान दिया गया है इसलिए अंतरराष्ट्रीय समुदाय दीर्घ अवधि का दर्द ङोल रहा है।

 एक राय बन रही है कि अपनी सुरक्षा को खतरा पहुंचाए बिना पश्चिमी शक्तियां दूरस्थ इलाकों में ‘औसत दर्जे के’ जिहादियों को मदद कर सकती हैं।

 यह धारणा लगातार झूठी साबित हुई है।

 शेख शासन वाले देशों के साथ गठबंधन में आतंकवादियों की ट्रेनिंग और उन्हें हथियार मुहैया कराने का विचार उन देशों के संरक्षित शाही परिवारों को दोहरा खेल खेलने और कई देशों में मुस्लिम अतिवादी समूहों को प्रायोजित करने का अवसर प्रदान करता है।

 वस्तुत: सुविधा वाला ऐसा गठबंधन 1981 के दशक से चल रहा है।

 तब सीआइए ने अरब पेट्रोडॉलर के साथ और पाकिस्तान की शरारती इंटर सर्विसेस इंटेलिजेंस (आइएसआइ) एजेंसी की मदद से हजारों सोवियत-अफगान विरोधी विद्रोहियों को ट्रेनिंग दी और उन्हें हथियार दिए।

 यह बात ही पश्चिमी और इसके साथ ही गैर पश्चिमी लोकतंत्रों की सुरक्षा पर खतरा बनकर मंडराने तक आ गई है।

, 1985 में व्हाइट हाउस में एक समारोह हुआ जिसमें अफगानिस्तान के कई प्रमुख मुजाहिदीन शामिल हुए।

 इनमें से ही कुछ जिहादियों ने अल कायदा की स्थापना की।

 इस समारोह में तत्कालीन राष्ट्रपति रोनाल्ड रीगन अपने अतिथियों से मुखातिब हुए और उन्होंने घोषणा की कि ‘ये भद्र लोग अमेरिका के संस्थापकों के समान नैतिक मूल्य वाले हैं।

’ यह रीगन प्रशासन द्वारा अफगानिस्तान में सोवियत सैन्य हस्तक्षेप के खिलाफ जिहाद फैलाकर इस्लाम का उपयोग एक आदर्शवादी हथियार के रूप में करने वाला था।

 इसी ने अल कायदा को जन्म दिया जिसने कई देशों की सुरक्षा के लिए खतरा पैदा किया।

 विदेश मंत्री के तौर पर हिलेरी क्लिंटन ने 2010 में एबीसी न्यूज को दिए इंटरव्यू में माना कि ‘हमने उन्हें ट्रेनिंग दी, हमने उन्हें साजो सामान मुहैया कराए, हमने ओसामा बिन लादेन नाम वाले आदमी समेत उन सबकी फंडिंग की।

 और तब जब हमने अफगानिस्तान से सोवियत सेना की वापसी देखी तो हम सबने राहत की सांस ली और कहा, बहुत अच्छे, अब हम वहां नहीं हैं।

 लेकिन यह सब कुछ हमारे हित में नहीं रहा।

’ आज इस्लामिक स्टेट ऑफ इराक एंड सीरिया या आइएसआइएस नए अंतरराष्ट्रीय राक्षस के रूप में उभरा है, क्योंकि अल कायदा के उभार से मिले सबक को दरकिनार कर दिया गया।

 यह राष्ट्रपति बराक ओबामा द्वारा नई मदद के रूप में सीरियाई विद्रोहियों को करीब 100 मिलियन डॉलर की अमेरिकी सहायता देने से समझा जा सकता है।

 यह फैसला तब लिया गया है जब सीआइए प्रशिक्षित जिहादी बड़ी संख्या में अपने हथियारों के साथ आइएसआइएस से जा मिले हैं।

 अब आइएसआइएस ज्यादातर पश्चिमी हथियारों के साथ और कई पश्चिम से प्रशिक्षित लड़ाकों के साथ अपना आतंक फैला रहा है।

, फ्रांस के राष्ट्रपति फ्रांस्वा ओलांद की हस्तक्षेप करने की लालसा की वजह से फ्रांस अपने आपको आतंकवाद की चपेट में पा रहा है।

 ओलांद राजनीतिक तौर पर तो भारी-भरकम हैं, लेकिन 2012 में वह संयोगवश राष्ट्रपति बन गए।

 वे समाजवादी हैं, फिर भी हस्तक्षेप करने वाले के तौर पर दुनिया में उभरने की इच्छा रखते हैं।

 लगातार हस्तक्षेपों को ‘ओलांद सिद्धांत’ के रूप में परिभाषित किया जाने लगा है।

 ओलांद के नेतृत्व में फ्रांस ने आइवरी कोस्ट, सोमालिया, माली आदि देशों में सैन्य अभियान चलाए, राष्ट्रपति बशर अल-असद को हटाने के अमेरिकी नेतृत्व वाले प्रयास के हिस्से के तौर पर सीरियाई विद्रोहियों को मदद पहुंचाई और हाल में इराक और सीरिया में बम बरसाए।

 जब अमेरिकी राष्ट्रपति बराक ओबामा 2013 में सीरिया में लड़ाई के लिए अमेरिकी सेना भेजने पर विचार कर रहे थे तो उन्हें मदद की बात करने वाले एक विदेशी नेता ओलांद ही थे।

 ओलांद के खास तौर से मध्य पूर्व में हस्तक्षेप ने फ्रांस में अच्छी-खासी संख्या वाले अरब अनिवासी समुदाय के अतिवादी तत्वों में गुस्सा पैदा किया है।

, बड़े संदर्भ में देखें तो वृहत्तर मध्य पूर्व में लगभग सभी पश्चिमी हस्तक्षेप ने अनपेक्षित आंतरिक और सीमा पार प्रभाव छोड़े हैं जिसके बाद उन्हें नियंत्रित करने के लिए फिर हस्तक्षेप करना पड़ा है।

 इस तरह यह क्रिया और प्रतिक्रिया का दुष्चक्र जैसा हो गया है।

 रीगन के समय में सीआइए ने पाकिस्तान में अरब और अन्य जिहादियों को ट्रेनिंग दी।

 वे जब अपने देश लौटे तो उन्होंने अपनी ही सरकारों के खिलाफ विद्रोह शुरू कर दिए।

 पाकिस्तानी आइएसआइ अमेरिकी मदद का इस्तेमाल भारतीय कश्मीर में आतंकवाद फैलाने में करने लगी।

 अफगानिस्तान से सोवियत सेना की वापसी के एक दशक से भी ज्यादा समय बाद 11 सितंबर, 2001 को अपने देश पर हमले के बाद अमेरिका ने वहां युद्ध शुरू किया।

 14 साल बाद की स्थिति सबके सामने है।

, पश्चिमी देशों को अपनी क्षेत्रीय रणनीतियों पर पुनर्विचार करना चाहिए।

 वे निरंकुश सुन्नी शासकों से लेकर इस्लामी उग्रवादियों तक को अपनी सुविधा के अनुसार सहयोगी बनाते रहे हैं।

 पाकिस्तान को दरियादिल मदद और घातक हथियार देना जारी रखकर अमेरिका अनजाने में पाकिस्तान को भारत और अफगानिस्तान में आतंकवाद फैलाने में सक्षम बना रहा है।

 पश्चिमी फोकस कम अवधि वाली जीतों की जगह दीर्घ अवधि वाले लक्ष्यों की तरफ होना चाहिए।

 जो बड़ा सबक भुला दिया गया है वह यह है कि किसी भी इलाके में इस्लामी उग्रवादियों को ट्रेनिंग और हथियार देने वक्त सतर्कता नहीं बरती गई तो वे घर में भी आग फैलाएंगे।

 पेरिस हमले में फ्रांसीसी और बेल्जियन नागरिकों की भागीदारी संकेत देती है कि जिहादी वायरस के फैलने पर नियंत्रण करना कितना कठिन है।

-ब्रह्रा चेलानी ( सेंटर फॉर पॉलिसी रिसर्च में प्राध्यापक हैं)।

सौजन्य :- दैनिक जागण, 20.11.2015।

