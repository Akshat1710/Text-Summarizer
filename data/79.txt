बंदिशों को विवेक से बदलें   (राष्ट्रीय  सहारा )।

शनि शिंगणापुर मंदिर में उपासना विवाद आज एक राष्ट्रीय मुद्दा बनाया जा चुका है।

 इसके साथ उन सारे मंदिरों की सूचियां लाई जा रही हैं, जिनमें या तो महिलाओं का प्रवेश निषेध है या सम्पूर्ण आराधना में उनके लिए कुछ बंदिशें हैं।

 अगर यह विवाद शांत नहीं हुआ तो निश्चय ही ज्वालामुखी के लावा की तरह फैल जाएगा।

 चूंकि इसे महिला अधिकारों के साथ जोड़ दिया गया है, इसलिए इसके ज्वलनशील होने की आशंका ज्यादा है।

 महाराष्ट्र के मुख्यमंत्री देवेन्द्र फडणवीस को कहना पड़ा है कि भारतीय परंपरा और हिंदू धर्म में महिलाओं को उपासना की स्वतंत्रता हासिल है।

 कांग्रेस पार्टी ने भी महिलाओं के आंदोलन का समर्थन कर दिया है।

 इस प्रकार, शनि शिंगणापुर संघर्ष में राजनीतिक दल भी आ गए हैं।

 धर्म का सामान्य सूत्र है कि वहां स्त्री-पुरु ष तो छोड़िये, चर-अचर तक में कोई भेद नहीं है।

 सबकी उत्पत्ति का स्रेत एक ही है तो फिर भेदभाव क्यों।

 यह प्रश्न तार्किक है और इसका तार्किक उत्तर ही देना होगा।

परंपराओं में वक्त के साथ बदलाव यही हमारी संस्कृति रही है।

 एक समय जो कारण प्रासंगिक होते हैं, आवश्यक नहीं कि वर्षो बाद वही प्रासंगिक हों।

 कभी पर्दा शायद महिलाओं की सुरक्षा के लिए अपरिहार्य रहा हो, पर आज उसका समर्थन नहीं किया जा सकता।

 एक समय मंदिरों में अछूतों का प्रवेश भी वर्जित था, लेकिन इसके लिए संघर्ष किया गया और आज यह लगभग खत्म है।

, कुछ कर्मकांडियों ने गायत्री मंत्र को महिलाओं के लिए वर्जित कहा, लेकिन गायत्री परिवार ने इसे ऐसा अभियान बना दिया कि सभी आज गायत्री का जाप करते हैं।

 कहने का तात्पर्य यह कि कोई भी परंपरा, कर्मकांड या नियम यदि किस काल में बना है और लगता है कि यह अप्रासंगिक है तो उसका अंत होना चाहिए।

 जो धर्म या समाज समय-समय पर अपनी परम्पराओं पर विचार करके उनमें आवश्यक संशोधन परिवर्तन करता रहता है, वह हमेशा सशक्त और चिरंजीव होता है।

 अगर हम आंखें मूंद कर किसी पुरातन व्यवस्था पर पुनर्विचार ही नहीं करें तो फिर हमारा धर्म और समाज बंद जलाशय या कुंआ हो जाएगा, जिसके जल एक समय किसी काम के नहीं रहेंगे।

 किंतु यह विवेक और संतुलन से होना चाहिए।

 जबरन समाज या धर्म सुधार का कोई काम सफल नहीं हो सकता।

 वास्तव में यह विचार और तार्किकता से ही हो सकता है।

 देश के अनेक साधु-संतों का बयान आ गया है कि ऐसा कोई मंदिर नहीं होना चाहिए, जहां महिलाओं का या दलितों का प्रवेश नहीं हो।

 श्रीश्री रविशंकर ने कहा है कि महिलाओं के पूजा करने से शनि देव नाराज नहीं हो जाते हैं।

 किसी भी धर्म में महिलाओं के साथ भेदभाव ठीक नहीं है।

 राष्ट्रीय अखाड़ा परिषद् के अध्यक्ष महंत नरेंद्र गिरि ने भी कहा कि महिलाओं को शनि की पूजा का हक मिलना चाहिए।

 पहले साधु-संतों या अखाड़ा परिषद से आप ऐसे वक्तव्य की उम्मीद नहीं कर सकते थे।

 यह बदलाव का सूचक है।

 किंतु शनि मंदिर के सदंर्भ में कुछ बातें समझने की हैं।

 यह प्रचार गलत है कि उस मंदिर में महिलाओं का प्रवेश नहीं है।

, महिलाएं वहां जाती हैं और पूजा भी करती हैं।

 अब तो वहां के 11 सदस्यीय ट्रस्ट में दो महिलाएं हैं, जिनमें एक अध्यक्ष ही हैं।

 केवल पवित्र चबूतरा पर चढ़कर महिलाएं तेल नहीं चढ़ा सकतीं।

 सदियों पुराने इस निषेध के पीछे धारणा यह है कि तेल चढ़ाने की आराधना करते समय हमारा शरीर मूलाधार चक्र या कमर के ऊपर पूरा खुला होना चाहिए।

 इसलिए महिलाओं को इस पूजा से वर्जित किया गया।

 लेकिन क्या इसमें परिवर्तन नहीं हो सकता।

 किया जा सकता है पर यह जानना भी जरूरी है कि उस शनि मंदिर का मनोवैज्ञानिक प्रभाव उस क्षेत्र में बहुत ज्यादा है।

 शिंगणापुर कस्बे के किसी भी घर में आपको बंद करने वाले दरवाजे नहीं मिलते हैं।

 एक बैंक की शाखा में भी ताला नहीं लगता है।

 मान्यता है कि शनि महाराज के कारण वहां कोई चोरी हो ही नहीं सकती।

 इनके रहते परंपरा तोड़ना कितना कठिन है, इसका सहज अनुमान लगाया जा सकता है।

हालांकि मुख्यमंत्री फडणवीस ने मंदिर प्रशासन से महिलाओं से बात करके प्रतिबंध के मामले में कोई रास्ता निकाले।

 मंदिर प्रशासन ने भी बातचीत की तैयारी दर्शायी है।

 सही रास्ता तो यही है कि मंदिर प्रशासन, धर्म व कर्मकांड के जानकार तथा महिलाओं के बीच बातचीत हो।

, हालांकि यह समझ से परे है कि अचानक भूमाता रणरागिनी ब्रिगेड खड़ी हो गई, उसकी एक नेता तृप्ति देसाई हो गई, उनको पुणो में दर्जन से ज्यादा बसें-कारें मिल गई मंदिर तक की यात्रा करने के लिए।

 आशंका होती है कि इस आंदोलन के पीछे कुछ और शक्तियां हैं।

 आंदोलनकारी कह रही हैं कि अगर उन्हें रोका गया तो महिलाएं हेलिकॉप्टर से मंदिर में घुसेंगी।

 हमने इसका भी इंतजाम कर लिया है।

 कहां से आ गया हेलिकॉप्टर।

 यह संघर्ष में सीमा से बाहर जाना भी है।

 बवण्डर तब से आरंभ हुआ, जब 29 नवम्बर, 2015 को एक महिला ने शनिदेव के चबूतरे पर जाकर तेल चढ़ाकर पूजा कर दी।

 शिंगणापुर में पंचायत हुई और फैसले के अनुसार मंदिर का शुद्धिकरण किया गया।

 मंदिर के ट्रस्टी सांईराम ने पूरे मामले को लेकर सफाई देते हुए कहा था कि हम महिलाओं का सम्मान करते हैं।

 उस महिला और उसकी भावना का भी सम्मान करते हैं, जिसने वहां जाकर पूजा की है।

 लेकिन पुरानी परंपरा के अनुसार वहां महिलाएं जाकर पूजा नहीं कर सकतीं और हम इसे बदल नहीं सकते।

 दूसरी ओर, भूमाता ब्रिगेड और अंधश्रद्धा निर्मूलन समिति ने शनि मंदिर में क्रांतिकारी घटना बताकर इसका स्वागत किया।

 हालांकि इसके पूर्व भी यह मंदिर निशाने पर रहा है।

 15 साल पहले शनिदेव के चबूतरे की महिलाओं द्वारा पूजा करने की मांग को लेकर नरेन्द्र दाभोलकर से लेकर अभिनेता डॉ. श्रीराम लागू तक आंदोलन में साथ आए थे।

 उसके बावजूद नियम में बदलाव नहीं हुआ।

 यह नया आंदोलन कहां तक पहुंचता है, देखना होगा।

, समस्या यह है कि भूमाता बिग्रेड तथा अंधश्रद्धा निर्मूलन समिति जैसी संस्थाएं अगर आक्रामक होकर आगे आ रही हैं तो उनके विरुद्ध भारी संख्या में महिलाएं ही खड़ी हो गई हैं।

 पूरा शिंगणापुर और आसपास का गांव एकजुट है।

 यही नहीं, इन संस्थाओं का एक राजनीतिक तेवर भाजपा-शिवसेना के विरु द्ध रहा है।

 इस कारण इन पार्टयिों या दूसरे धार्मिंक समूहों, समितियों से जुड़ीं महिलाएं इनका पहले से विरोध करती हैं।

 इस मामले में इनकी आक्रामकता के विरु द्ध प्रति आक्रामकता हम देख रहे हैं।

 तो फिर रास्ता क्या है।

 समाधान तो निकालना होगा।

 समाधान यही हो सकता है कि पहले इस पर राजनीति बंद हो।

 राजनीतिक दल इसमें हस्तक्षेप न करें।

 दूसरे, देश के कुछ नामी और साख वाले ऐसे साधु वहां जाएं जो धर्म व कर्मकांड की पूरी जानकारी रखते हों।

 वे बताएं कि महिलाओं को रोकना उचित है या अनुचित।

 पूजा पद्धति में बदलाव के कुछ रास्ते निकालें जाएं।

 आजकल कई शनि मंदिरों में पुरु षों को अधोवस्त्र उतारकर तो महिलाओं को वस्त्र पहने हुए तेल चढ़ाते एवं पूजा करते देखा जा सकता है।

 इस तरह की कोई व्यवस्था वहां की जा सकती है।

 लेकिन महिला ब्रिगेड ऐसी स्थिति पैदा न करें जिनसे तनाव बढ़े, मामला गलत मोड़ ले।

,  , सौजन्य :- राष्ट्रीय  सहारा  ,1.02.2016,अवधेश कुमार।

