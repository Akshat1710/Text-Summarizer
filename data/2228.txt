आलेख : भाजपा के लिए आसान नहीं राह – आरती जेरथ (नई दुनिया)।

पांच राज्यों में चुनावों का ऐलान हो चुका है।

 जनमत सर्वेक्षणों में भले ही भाजपा को बढ़त की स्थिति में दिखाया गया हो, पर लगता है कि भाजपा भी अपनी संभावनाओं को लेकर पूरी तरह आश्वस्त नहीं।

 पिछले दिनों दिल्ली में आयोजित भाजपा राष्ट्रीय कार्यसमिति की बैठक में प्रधानमंत्री नरेंद्र मोदी और पार्टी अध्यक्ष अमित शाह ने कार्यकताओं में जोश भरने की पूरी कोशिश की।

 लगता यही है कि उत्तर प्रदेश, पंजाब (जहां वह अकाली दल के साथ है), गोवा और उत्तराखंड जैसे चुनावी राज्यों में उसकी राह इतनी आसान नहीं रहने वाली है, जैसी कि बताई जा रही है।

, उल्लेखनीय है कि भाजपा ने आगामी राज्य विधानसभाओं के चुनावों को स्थानीय मुद्दों के बजाय नोटबंदी के मसले पर लड़ने की राह चुनी है।

 आखिरकार, ये राज्यों के चुनाव हैं और लोग इनके जरिए अपने नए मुख्यमंत्री का चुनाव करेंगे।

 किंतु हैरानी है कि भाजपा उत्तर प्रदेश और उत्तराखंड में अपना कोई मुख्यमंत्री का चेहरा नहीं तलाश पाई और पंजाब व गोवा में इसके मुख्यमंत्री जबर्दस्त सत्ता-विरोधी लहर का सामना कर रहे हैं।

, संभवत: अपनी इसी कमी को ढंकने के लिए भाजपा ने तय किया है कि वह नोटबंदी के मुद्दे पर चुनाव में जाएगी।

 उसने नोटबंदी को भ्रष्टाचार व कालेधन के खिलाफ ऐसी लड़ाई के रूप में पेश किया है, जिससे आखिरकार गरीबों का भला होगा।

 प्रधानमंत्री मोदी ने भाजपा राष्ट्रीय कार्यपरिषद की बैठक में अपने समापन भाषण के दौरान कहा भी कि गरीबों की सेवा ही भगवान की सेवा है।

 अपनी इस बात पर जोर देने के लिए उन्होंने संस्कृत के एक श्लोक का भी उल्लेख करते हुए कहा कि उन्हें सत्ता, स्वर्ग या पुनर्जन्म का मोह नहीं है।

 वह तो केवल लोगों का दु:ख-दर्द मिटाना चाहते हैं।

, वास्तव में अपनी पार्टी के चुनाव अभियान को नोटबंदी के मुद्दे पर केंद्रित करते हुए मोदी-शाह की जोड़ी एक तरह का जोखिम उठा रही है।

 नोटबंदी के प्रभाव का अभी पूरी तरह मूल्यांकन नहीं हुआ है, लेकिन जमीनी रिपोर्ट्स यही बताती हैं कि व्यवस्था से अचानक 86 फीसदी मुद्रा को बाहर करने के सरकार के इस अप्रत्याशित कदम से ग्रामीण अर्थव्यवस्था बुरी तरह चरमरा गई है।

, वास्तव में इस चुनावी समर की तैयारी कर रहे भाजपा के लोग भी पूरी तरह निश्चिंत नहीं हैं कि नोटबंदी का यह कदम उनकी नियति को किस तरह प्रभावित करेगा।

 स्पष्ट शब्दों में कहें तो वे सशंकित व चिंतित हैं, वह भी तब जबकि मोदी उन्हें लगातार यह आश्वस्त करने में लगे हैं कि उनके द्वारा लिए गए इस अभूतपूर्व फैसले में गरीब पूरी तरह उनके साथ हैं।

, बहरहाल, यह तो चुनाव नतीजों से ही जाहिर होगा कि भाजपा राज्य विधानसभा के इन चुनावों को मोदी सरकार के प्रति राष्ट्रीय जनादेश के रूप में तब्दील करने में किस हद तक सफल रही है।

 यह पार्टी इस वक्त चारों प्रमुख चुनावी राज्यों में स्थानीय समस्याओं से भी दो-चार है।

, सबसे पहले उत्तर प्रदेश की बात करते हैं, जो चुनावी संग्राम के लिहाज से सबसे अहम है।

 यहां पर महीनों तक अनिश्चितता के भंवर में डोलने के बाद भी भाजपा अपने नेताओं में से कोई मुख्यमंत्री का चेहरा नहीं तलाश सकी है।

 ना ही यह पार्टी ऐसा कोई विश्वसनीय चुनावी एजेंडा तय कर सकी है, जिसमें राज्य के चुनाव में मतदाताओं की चिंताओं का समावेश हो।

 यह विकास के मुद्दे पर वापस लौटने से पहले ओबीसी को लुभाने के लिए बीफ बैन से लेकर राम मंदिर तक विभिन्न् मसलों को लेकर चलती रही है।

 लेकिनलगता है कि देश के इस सबसे बड़े राज्य में इनमें से कोई भी मुद्दा उसके लिए वर्ष 2014 जैसी लहर पैदा नहीं कर सकता, जब उसने यहां 80 में से 71 लोकसभा सीटों पर फतह हासिल की थी।

, इसके अलावा पार्टी की राज्य इकाई में आपसी गुटबाजी और विरोधी दलों से टिकट की चाह में भाजपा में आए नेताओं के प्रति बढ़ते असंतोष की भी खबरें हैं।

 एक आकलन के मुताबिक भाजपा तकरीबन 75 नए दलबदलू नेताओं को टिकट दे सकती है और वह भी अपने पुराने वफादार नेताओं व कार्यकताओं की कीमत पर।

 लेकिन भाजपा की सबसे बड़ी कमजोरी इसकी मुस्लिम वोटों को आकर्षित न कर पाने की क्षमता है।

 ऐसी भी संभावनाएं हैं कि भाजपा के खिलाफ मुस्लिम मतदाताओं का किसी एक पक्ष में ध्रुवीकरण हो जाए।

 एक ऐसे राज्य में जहां मुस्लिम आबादी तकरीबन 19 फीसदी है और जो तकरीबन आधे विधानसभा क्षेत्रों में नतीजों को प्रभावित करने की स्थिति में हैं, यह कोई अच्छा संकेत नहीं।

 यूपी में भाजपा की नियति ज्यादातर इस पर टिकी है कि क्या वह मुस्लिममतों को उसी तरह विभाजित कर सकती है, जैसा उसने 2014 में किया था।

, हालांकि उसके समक्ष उत्तराखंड में अल्पसंख्यक मतों की ऐसी समस्या नहीं है, लेकिन यूपी की तरह इस छोटे से पहाड़ी राज्य में भी पार्टी के समक्ष आपसी गुटबाजी व दलबदलुओं का संकट है।

 वहां पर उसने हरीश रावत सरकार को गिराने की कोशिश में कांग्रेस के विजय बहुगुणा समेत कुछ अन्य बागी विधायकों को अपनी पार्टी में शामिल कर लिया।

 हालांकि तब वह लड़ाई हार गई, लेकिन अब उसे कांग्रेस के इन बागियों को समायोजित करना होगा।

, गोवा में भी भाजपा के लिए हालात अनुकूल नहीं लगते।

 आरएसएस ने अप्रत्याशित ढंग से अपने गोवा चीफ सुभाष वेलिंगकर को बर्खास्त कर दिया, जिन्होंने भाजपा के खिलाफ जाने का साहस दिखाया था।

 वेलिंगकर के समर्थन में संघ की तकरीबन पूरी गोवा इकाई ने बगावत कर दी और अलग होकर गोवा सुरक्षा मंच (जीएसएम) का गठन कर लिया।

 इस तरह चुनाव के दौर में भाजपा को यहां भगवा का समर्थन नहीं रहा।

 भाजपा की समस्याएं इसकी सहयोगी महाराष्ट्रवादी गोमांतक पार्टी (एमजीपी) के अलग होने से और भी बढ़ गईं।

 अब जीएसएम व एमजीपी शिवसेना के साथ मिलकर एक महागठबंधन के रूप में चुनाव मैदान में हैं।

 फिर वहां कांग्रेस और ‘आप की चुनौती तो सामने है ही।

, आखिर में पंजाब की बात।

 यहां लगातार दो कार्यकाल के बाद बादल सरकार और उसकी सहयोगी भाजपा को स्थानीय जनता के गुस्से का सामना करना पड़ रहा है।

 हालांकि यहां ‘आप की लहर कुछ मंद पड़ गई, लेकिन लगता यही है कि बादल परिवार और पंजाब में ड्रग्स की समस्या के खिलाफ केजरीवाल की जबर्दस्त मुहिम ने सत्ताधारी गठबंधन के बाहर होने का मंच तैयार कर दिया है।

, बहरहाल, जनमत सर्वेक्षण जो भी अनुमान व्यक्त करें, लेकिन चुनाव तो तभी जीता जाता है, जब अंतिम नतीजे आते हैं।

 हालिया दौर में ऐसे कई जनमत सर्वे धराशायी हुए हैं, ना सिर्फ भारत में बल्कि यूके और यूएस जैसी जगहों पर भी, जहां वे ब्रेग्जिट और डोनाल्ड ट्रंप के पक्ष में जनता के मिजाज को भांपने में पूरी तरह नाकाम रहे।

 अब ये जनमत सर्वे सही साबित होंगे या गलत, यह तो हमें 11 मार्च को ही पता चलेगा।

, (लेखिका वरिष्ठ पत्रकार हैं।

 ये उनके निजी विचार हैं)।

सौजन्य- नई दुनिया।

