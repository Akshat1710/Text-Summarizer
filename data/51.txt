जीएसटी की तरफ कदम बढ़ाने वाला बजट (बिजनेस स्टैंडर्ड)।

मैं 50 साल से अधिक समय से केंद्रीय बजट में अप्रत्यक्ष कर वाले हिस्से से सक्रियता के साथ जुड़ा हूं लेकिन पहली बार मुझे लग रहा है कि बजट में किसी तरह के बदलाव की बात नहीं है।

 यह यथास्थिति वाला बजट है, जो कि मौजूदा परिस्थितियों में सबसे अच्छा है।

 वर्ष 2017-18 के बजट में उत्पाद और सेवा कर व्यवस्था में कोई बदलाव नहीं किया गया है।

 यह अच्छा ही है क्योंकि जल्दी ही इन करों का स्थान जीएसटी ले लेगा।

 यह बुद्घिमानी भरा फैसला है क्योंकि अगर किसी तरह का कोई बदलाव किया गया होता तो इसकी मियाद केवल जून तक होती।

 इससे अधिकारियों को जीएसटी के क्रियान्वयन की तैयारी के लिए पर्याप्त समय मिल जाएगा।

बजट स्पष्टï रूप से जीएसटी की तरफ ले जाने वाला है, जिसकी तैयारी तय कार्यक्रम के मुताबिक चल रही है।

 जीएसटी पर सरकार 1 अप्रैल से व्यापार और उद्योग जगत के साथ संपर्क शुरू करेगी ताकि उसे नई कर व्यवस्था के बारे में जागरूक बनाया जा सके।

 बजट में पहली बार यह घोषणा की गई है कि कर व्यवस्था में इस सिद्घांत के आधार पर सुधार किया जाएगा कि जहां राजस्व संग्रह जरूरी है, वहां किसी तरह की विशेष भूलचूक के लिए अधिकारी जवाबदेह होंगे।

 यह पिछले नजरिये से अलग है, जिसके तहत करदाता की परेशानियों को नजरअंदाज करते हुए हर हाल में राजस्व जुटाना जरूरी था।

, वित्त मंत्री अरुण जेटली ने अपने बजट भाषण में कहा, ‘मैं सभी को यह आश्वासन देना चाहता हूं कि ईमानदार करदाता के साथ पूरे सम्मान और विनम्रता के साथ पेश आया जाएगा।

’ यह दो तरह से बहुत अहम घोषणा है।

 जो अधिकारी सही फैसला लेना चाहते हैं वे इस घोषणा के आधार पर ऐसा कर सकते हैं, फिर चाहे यह राजस्व के खिलाफ ही क्यों न हो।

 दूसरी बात यह है कि अगर किसी करदाता के साथ ज्यादती होती है, तब वह वरिष्ठï अधिकारियों और पंचाट या अदालत में जेटली के बयान का हवाला दे सकता है।

, कुछ अन्य बदलाव इस प्रकार हैं: सीमा शुल्क के मामले में लाभार्थी की परिभाषा को स्पष्टï किया गया है।

 इसके मुताबिक जिस व्यक्ति की ओर से सामान का आयात या निर्यात किया जा रहा है, या जिसका इस सामान पर नियंत्रण है, वह लाभार्थी है।

 यह जरूरी था क्योंकि समस्या लंबे समय से चली आ रही थी।

 मैं 1960 के दशक से देख रहा हूं कि कुछ लोग दूसरे व्यक्ति के लाइसेंस पर सामान आयात करते हैं।

 अगर उनके खिलाफ किसी तरह की विभागीय जांच शुरू होती है तो उनकी दलील होती है कि आयातक का काम दोनों में बंटा है।

 ऐसे में यह तय करना मुश्किल होता है कि आयातक कौन है।

 इसलिए यह सुनिश्चित किया जाना जरूरी है कि आयातक कौन है ताकि उस पर जुर्माना लगाया जा सके या मुकदमा चलाया जा सके।

 नई परिभाषा से यह समस्या दूर हो जाएगी।

 इसके अलावा एक अन्य बदलाव सीमा शुल्क कानून की धारा 27 (2) में किया गया है।

 यह स्वागतयोग्य कदम है।

 मेरा मानना है कि इस पूरे नियम को ही तिलांजलि दे देनी चाहिए क्योंकि यह गैरजरूरी है।

, दूसरे देशों में यह कानून नहीं है और यह कारोबार को सुगम बनाने की राह में बड़ा अवरोध है।

 बजट भाषण में कारोबार को आसान बनाने पर भी जोर दिया गया है।

 इसके लिए आयकर कानून में कुछ संशोधनों की बात कही गई है।

 अलबत्ता अप्रत्यक्ष करों में इस तरह की कोई शुरुआत नहीं की गई है।

 मुझे लगता है कि सीमा शुल्क कानून की धारा 27 (2) को हटाने को लेकर प्राथमिकता दी जानी चाहिए क्योंकि यह विवाद का विषय बन गया है और इससे रिफंड मिलने में देरी हो रही है।

 साथ ही इससे भ्रष्टïाचार भी बढ़ता है।

, वित्त मंत्री ने सीमा शुल्क के मामले में कोई सुधार नहीं किया है जो निश्चित रूप से एक कमी रह गई मालूम पड़ती है।

 संभव है कि जीएसटी और नोटबंदी में व्यस्त रहने के कारण उनके पास समय नहीं रहा होगा।

 इससे यही निष्कर्ष निकलता है कि बजट का मसौदा बनाने वाले अधिकारियों ने इसे प्राथमिकता नहीं दी होगी।

 जब वे उत्पाद शुल्क और सेवा कर में कोई बदलाव लेकर नहीं आए हैं तो उनके पास सीमा शुल्क में सुधारों का पर्याप्त समय था।

 यहां मुझे यह कहना होगा कि सीमा शुल्क व्यवस्था में लंबे समय से सुधार की जरूरत महसूस की जा रही है।

 शुल्क को आसान बनाना भी उनमें से एक है।

 अभी सीमा शुल्क में 19 अलग-अलग दरें हैं।

 फिर सैकड़ों तरह की छूट और शर्तें हैं, जो सीमा शुल्क के वर्गीकरण को बहुत जटिल बनाती हैं।

 रियायतों को खत्म करने के लिए अभी तक कोई कदम नहीं उठाया गया है।

 इससे सरकार को अतिरिक्त राजस्व मिल सकता है।

 वर्गीकरण को भी आसान बनाने की जरूरत है।

 बॉन्ड के बजाय स्वप्रमाणन की व्यवस्था की जा सकती है, जिससे स्वीकृति मिलने में आसानी होगी।

 अब जब डिजिटल भुगतान के बारे में इतनी बात हो रही है, तब हवाई अड्डïों पर सीमा शुल्क के डिजिटल भुगतान की व्यवस्था शुरू की जानी चाहिए थी।

 कुल मिलाकर मैं कहूंगा कि उत्पाद और सेवा कर के लिए यथास्थिति वाला बजट बहुत अच्छा है।

 लेकिन सीमा शुल्क में कोई सुधार नहीं करना एक बड़ी खामी है।

K: ,  , , वित्त मंत्री, अरुण जेटली, आयकर, बजट, विमुद्रीकरण, नोटबंदी, जीडीपी, रेलवे डिजिटल इंडिय।

– सुकुमार मुखोपाध्याय।

सौजन्य- बिजनेस स्टैंडर्ड।

