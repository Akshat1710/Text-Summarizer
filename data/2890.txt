अध्यात्म में स्त्री (हिन्दुस्तान)।

आज जब स्त्री हर क्षेत्र में आगे बढ रही है, तब प्रश्न उठता है कि धर्म और अध्यात्म के क्षेत्र में उसका क्या स्थान है।

 इससे पहले यह देखना उचित होगा कि अब तक उसका धर्म से क्या संबंध था।

 धर्म के दो भाग होते हैं, एक आचार प्रधान और दूसरा विचार प्रधान।

 इतिहास में देखें, तो धर्म का सृजन करनेवाले सदा पुरुष रहे हैं और धर्म का पालन करनेवाली स्त्रियां रही हैं।

, अध्यात्म का तल अलग है, जिसमें कोई क्रियाकांड नहीं होता, लेकिन लोग अपनी आत्म-खोज में लीन होते हैं।

 उनके अनुभवों से ही दर्शन बने।

 भारत के जो छह दर्शन हैं, वे आध्यात्मिक पुरुषों ने बनाए हैं।

 दार्शनिक स्त्रियां ज्यादा नहीं हुईं, हालांकि उनमें कुछ अपवाद भी हैं।

 जैसे सांख्य दर्शन; कम लोग जानते हैं कि यह एक स्त्री का शोक हरण करने की खातिर निर्मित हुआ।

 सांख्य दर्शन के रचयिता कपिल मुनि के पिता मर गए।

 कुछ समय बाद कपिल भी संन्यास की तैयारी करने लगे, तो उनकी मां देवाहुति शोक करने लगी।

 तब उनकी सांत्वना के लिए कपिल मुनि ने सृष्टि की रचना और उत्पत्ति का क्रम बताना प्रारंभ किया।

 वही सांख्य दर्शन बना।

, इसी तरह तंत्र दर्शन भी शिव और पार्वती के वार्तालाप से पैदा हुआ।

 बातों ही बातों में शिव, पार्वती को ध्यान के रहस्य समझाते हैं।

 अब ध्यान को एक विज्ञान की तरह देखा जाता है।

 आज जो मानसिक और सामाजिक माहौल है, उसमें तो हर व्यक्ति को मन की शांति की तलाश है।

 स्त्रियां ध्यान में सहजता से प्रवेश कर सकती हैं, क्योंकि वे हृदय के अधिक करीब होती हैं।

 यदि अधिक से अधिक स्त्रियों को ध्यान सिखाया जाए, तो उनके अपने भीतर, परिवार और अंतत: समाज में बड़ी शांति छा सकती है।

, सौजन्य- हिन्दुस्तान।

