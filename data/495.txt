चीनी दुर्ग में सेंध (नवभारत टाइम्स)।

पीवी सिंधु चाइना सुपर सीरीज प्रीमियर जीतने वाली दूसरी भारतीय महिला खिलाड़ी बन गई हैं।

 इससे पहले साइना नेहवाल ने वर्ष 2014 में इसे जीता था।

 चोट ठीक होने के बाद कोर्ट पर उतरीं साइना को इस बार सीरीज की शुरुआत में ही हार का स्वाद चखना पड़ गया, लेकिन सिंधु की शानदार जीत से यह साफ हो गया है कि महिला बैडमिंटन में भारत की चुनौती अब सिर्फ एक खिलाड़ी तक सीमित नहीं है।

 खिताब पर सिंधु की दावेदारी तभी जाहिर होने लगी थी, जब उन्होंने सेमीफाइनल में किसी जिद्दी बच्चे की तरह जीत का पीछा किया।

, सीरीज में सातवीं वरीयता प्राप्त सिंधु ने सेमीफाइनल के दौरान छठी वरीयता प्राप्त दक्षिण कोरिया की सुंग जी ह्युन को एक घंटे और 24 मिनट चले मुकाबले में एक सेट से पिछड़ने के बाद 11-21, 23-21, 21-19 से हराया।

 जी ह्युन के खिलाफ नौ मैचों में सिंधु की यह छठी जीत रही।

 इसके बाद फाइनल में उनका मुकाबला चीन की सुन यू से हुआ।

 एक घंटा नौ मिनट चले फाइनल मैच में उन्हें 21-11, 17-21, 21-11 से जीत हासिल हुई।

 एक खिलाड़ी के लिए जीत से बड़ा टॉनिक कुछ और नहीं होता।

 रियो ओलिंपिक में मिले सिल्वर मेडल ने सिंधु के खेल की समूची केमिस्ट्री ही बदल दी है।

 चीन की धरती पर फाइनल मैच में चीनी खिलाड़ी को हराना कोई मामूली बात नहीं है।

, उनकी जीत से यह भी स्पष्ट हो गया है कि चीन और कोरिया ने बैडमिंटन में जो अपना अभेद्य दुर्ग बना रखा था, उसमें भारतीय खिलाड़ियों ने स्थायी सेंध लगा दी है।

 इस धमक को चौतरफा बनाने के लिए हमारे पुरुष बैडमिंटन की चुनौती भी मजबूत होनी चाहिए।

 इस लिहाज से किदंबी श्रीकांत में प्रतिभा की कोई कमी नहीं है और इसे साबित करने के लिए उम्र का खजाना भी उनके पास है।

, उन्हें जरूरत सिर्फ कुछ बड़ी जीतों की है, जिनके मिलते ही हम उनमें वैसा ही जादुई बदलाव देखेंगे, जैसा अभी पी वी सिंधु में दिखाई दे रहा है।

 इसके लिए हमारे बैडमिंटन ढांचे में भी कुछ बड़े बदलाव जरूरी हैं, क्योंकि अभी देश की समूची बैडमिंटन टैलेंट सिर्फ दो-तीन अकादमियों के हवाले है।

 जनवरी में होने जा रही प्रीमियर बैडमिंटन लीग में दुनिया के कई चोटी के खिलाड़ियों का हिस्सा न लेना हमारे बैडमिंटन ढांचे के नॉन-प्रफेशनल स्वरूप पर मोहर लगा रहा है।

, सौजन्य – नवभारत टाइम्स।

