चीन का डाका (राष्ट्रीय सहारा)।

जैसी आशंका थी, चीन ने हमारी ब्रह्मपुत्र नदी पर डाका डाल दिया है।

 हमारी तीस फीसद आबादी की जीवन रेखा इस प्राचीन और विशाल नदी का प्रवाह तिब्बत से हमारी ओर है जिसका पूरा फायदा उठाते हुए चीन ने इस पर एक महाकाय डैम तैयार कर इसके जल को अपने नियंतण्रमें ले लिया है।

 अब वह हमारी ही नदी का हमारे ही खिलाफ इस्तेमाल करने की स्थिति में आ गया है।

 जब चाहे जलधारा के प्रवाह को रोक कर हमारी आबादी को प्यासा तड़पाना शुरू कर दे और बाढ़ के दिनों में डैम के तमाम गेट एक साथ खोल कर हमारे बड़े इलाके में जलपल्रय के हालात बना दे।

, यह आशंका हमें तभी से सता रही थी जब चीन ने तिब्बत का सबसे बड़ा डैम यारलुंग जांगबो पर गुपचुप बनाना शुरू किया था।

 चीन ने ब्रह्मपुत्र को अपने यहां यही नाम दे रखा है।

 देश के मीडिया ने जोरशोर से मुद्दे को उठाया था लेकिन पता नहीं क्यों हमारी सरकार ने इस पर खामोशी जैसा रक्षात्मक रुख अपनाना पसंद किया।

 अब चीन ने डेढ़ अरब लागत वाले इस प्रोजेक्ट को न केवल अमली जामा पहना दिया है बल्कि इससे उत्पादित बिजली को अपने राष्ट्रीय ग्रिड से भी जोड़ दिया है।

, यारलुंग जांगबो तिब्बत की सबसे बड़ी नदी है जो ब्रह्मपुत्र नाम से भारत में प्रवेश करती है और बांग्लादेश होते हुए गंगा से मिल कर बंगाल की खाड़ी में विलीन हो जाती है।

 चीन बेशक इस मामले में भी अपनी नेकनीयती का डंका पीटते हुए दावा कर रहा है कि इस डैम का कोई प्रतिकूल असर भारत पर नहीं पड़ेगा लेकिन आसार डराने वाले हैं।

 चीन के कई इलाकों में सूखे की हालत बनी रहती है और वह ब्रह्मपुत्र का जल नहरों के जरिए उन दिशाओं में भेजेगा, इसमें शक की कोई गुंजाइश नहीं होनी चाहिए।

 अगर ऐसा हुआ तो ब्रह्मपुत्र के जल पर निर्भर हमारे इलाकों में कैसा हाहाकार मचेगा इसकी कल्पना से भी डर लगता है।

 अरुणाचल पर लगातार अपना दावा ठोकने वाले चीन को इस डैम के रूप में दबाव बनाने का बड़ा हथियार मिल गया है।

, अरुणाचल में ब्रह्मपुत्र पर अपर सियांग और लोवर सुहनसारी जैसे बांधों पर जोर-शोर से काम चल रहा है लेकिन चीन को बस इस नदी का पानी रोकने की जरूरत है और ये सारे प्रोजेक्ट धरे के धरे रह जाएंगे।

 चीन की इस कारगुजारी पर हमने सवाल इतनी दबी जुबान से खड़े किये कि चीन हमेशा आश्वासनों की आड़ में पल्ला झाड़ता नजर आया।

 दो साल पहले वह बस इतने पर राजी हुआ था कि ब्रह्मपुत्र के जल से संबंधित डाटा वह भारत से साझा करेगा।

, चीन के विदेश मंत्रालय के सामने मीडिया ने यह सवाल उठाया तो वह बस यह कह कर खामोश हो गया कि इस मसले पर भारत को सभी जरूरी सूचनाएं उपलब्ध करायी जा रही हैं।

 चीनी प्रवक्ता ने इतना भर कहा है कि उसे भारत की चिंताओं का भान है और इसका ख्याल रखा जा रहा है।

 अब चीन की बात पर कितना भरोसा किया जाए, यह पूरा देश जानता है।

 इसलिए सरकार को चाहिए कि वह इस मसले पर चीन से गंभीरता से बात करे और उससे ठोस आश्वासन हासिल करे।

 इसके अलावा मित्र देशों को भी इन आशंकाओं से दो चार करा दिया जाए और संयुक्त राष्ट्र के सामने भी सवाल उठा दिए जाएं ताकि चीन भी कोई उल्टा सीधा करने से पहले दो बार सोचने पर मजबूर रहे।

, सौजन्य :- राष्ट्रीय सहारा, 15.10.2015,  ,  ="J-J5-J" =": ; : -; : #222222; -: , -; -: 17.6; -: ;" ।

