सबक लें सरकार (पत्रिका)।

काश, देश की तमाम सरकारें अदालतों के आदेशों पर अमल करने लगें।

 अपने खिलाफ आए फैसलों पर भी और जनहित से जुड़े मुद्दों पर भी।

 मध्यप्रदेश सरकार के खिलाफ सुप्रीम कोर्ट ने ताजा फैसले में कहा है कि वह आदिवासियों के साथ जानवरों जैसा सलूक नहीं करे।

मध्यप्रदेश सरकार की एक याचिका को खारिज करते हुए सुप्रीम कोर्ट ने जो कहा वह जमीनी हकीकत है।

 देश की अधिकांश सरकारें गरीबों और पिछड़े वर्ग के लोगों के अधिकारों को तवज्जो देना ही नहीं चाहती।

 मध्यप्रदेश में एक बांध निर्माण के लिए सरकार ने आदिवासियों की जमीन अधिग्रहीत की तो मध्यप्रदेश हाईकोर्ट ने प्रति परिवार 50 हजार रुपए मुआवजे का आदेश राज्य सरकार को दिया था।

 मुआवजा देने के बजाय वह सुप्रीम कोर्ट पहुंच गई।

गरीबों और पिछड़ों के नाम पर सत्ता में आकर सरकारें उन्हीं को अपना विरोधी मान बैठती हैं।

 सरकार क्या सिर्फ इसीलिए जमीन का मुआवजा देना चाहती क्योंकि जिनकी जमीन छीनी गई वे असहाय हैं।

 क्या सरकार समर्थ लोगों के साथ ऐसा बर्ताव करने की हिमाकत कर सकती है।

विडंबना है कि आजादी के 70 साल बाद भी जमीन का मुआवजा लेने को लोगों को अदालतों का सहारा लेना पड़ रहा है।

 आश्चर्यजनक तब होता है जब आदिवासी और पिछड़े वर्ग का उत्पीडऩ सरकारें करती हैं।

 लोकतंत्र में चुनाव जीतना एक पक्ष होता है लेकिन सबको विश्वास में लेकर चलना दूसरा।

 सुप्रीम कोर्ट का ताजा फैसला उन सरकारों के मुंह पर करारे तमाचे से कम नहीं जो कहती कुछ हैं और करती कुछ।

, सौजन्य – पत्रिका।

