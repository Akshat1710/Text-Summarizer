ओ, बेचारे स्टील के पुल.. (राष्ट्रीय सहारा)।

हाल के वर्षो में लूट मचाकर बेंगलुरु शहर को खोखला कर चुके ‘‘बेंगलुरु के तथाकथित बुद्धिजीवी अभिभावक’ एकाएक शहर के पर्यावरण और पारिस्थितिकीय असंतुलन, जो संभवत: शहर में इस्पात का फ्लाईओवर बनाए जाने से हुआ बताया जाता है, पर चिंता जता रहे हैं।

 काफी दिनों से कर्नाटक सरकार और ‘‘बेंगलुरु के कुछ चुनिंदा स्वयंभू बुद्धिजीवी कर्ता-धर्ताओं’ में इस्पाती लड़ाईछिड़ी हुईहै।

 पुल का निर्माण शहर को ट्रैफिक जाम से निजात दिलाने के लिए किया जा रहा है।

 बेंगलुरु के मूल निवासी हैरत में हैं कि सरकार और शहर के कथित ‘‘प्रमुख’नागरिक कभी हरे-भरे रहे बेंगलुरु के पर्यावरण को लेकर एकदम से संजीदा क्यों हो गएहैं।

 यकायक बतियाना शुरू कर दिये हैं कि 810 दरख्तों की पहचान कर ली गईहै, जिन्हें इस्पात का पुल बनाने के लिए काटा जाना है।

 नये फ्लाईओवर के इस्तेमाल से निजी वाहनों की संख्या बढ़ने से पर्यावरण में आने वाले बिगाड़ को लेकर चिंतातुर हैं।

 फ्लाईओवर के निर्माण में खासी मात्रा में लगने वाली धातु से इस सुंदर शहर की सूरत बिगड़ जाने की आशंका से परेशान हैं।

 रिहायशी इलाकों और कार्यालयों की संख्या बढ़ने से शहर और आसपास पारिस्थितिकीय असंतुलन और फलस्वरूप बेंगलुरु के तापमान में कुछ डिग्री बढ़ोतरी और अन्य नकारात्मक घटनाक्रम के अंदेशे से हलकान हैं।

 चुनिंदा लोगों के समूह द्वारा उठाए गए बिंदुओं पर कोईभी नागरिक असहमत नहीं होगा।

 लेकिन एक सच्चा कन्नड़ स्टील पुल निर्माण परियोजना के नफे-नुकसान में जाने से पूर्व पूछना चाहेगा कि तथाकथित ‘‘बुद्धिजीवी’ और ‘‘स्मृति विशेष का विलोप’ कर चुके ये चंदेक लोगों कहां थे जब हजारों पुराने दरख्तों को बेदर्दी से इसलिए काट डाला गया था कि शीशों से जड़ी इमारतों की तामीर की जा सके।

 आज इन्हीं इमारतों में असंख्य आईटीबीटी तथा नवकारोबारी क्षेत्रों के उद्यम स्थापित हो चुके हैं।

 ये इमारतें शहर के किसी क्षेत्र विशेष में नहीं बल्कि समूचे शहर में बेतहाशा संख्या में पसर चुकी हैं।

 इन लोगों ने उस समय आवाज तक नहीं उठाईथी जब बेंगलुरु और आसपास की सौ से ज्यादा परस्पर जुड़ी और हमेशा पानी से लबरेज रहने वाली झीलों को भूमाफिया ने पाटकर उनके स्थान पर ऊंचे-ऊंचे अपार्टमेंटों का निर्माण कर दिया।

 इन निर्माणों के खिलाफइन लोगों ने उसी तरह से राज्यपाल का दरवाजा क्यों नहीं खटखटाया तथा कर्नाटक उच्च न्यायालय में जनहित याचिका क्यों नहीं दायर की जैसे स्टील पुल के लिए खिलाफ किया है।

 ये स्वयंभू लोग आईटीबीटी उपक्रमों, ईट और चूना उद्योगों को क्यों नहीं कहते कि वे बेंगलुरु से बाहर क्यों नहीं जाते।

 वह भी उस स्थिति में जब सरकार टू-टायर तथा री-टायर शहरों में उनका पुनर्वास कराने को तैयार है।

 अगर ये उद्योग शहर से बाहर जाते हैं तो यह शहर आगे बर्बाद होने से बच जाएगा क्योंकि शहर में जमीन-जायदाद के विकास संबंधी गतिविधियां रुक जाएंगी।

 ये स्वयंभू लोग, जो मीडिया में छाए रहना चाहते हैं, कावेरी नदी के जल को लेकर उठीं चिंताओं को क्यों नहीं उठा रहे।

 कावेरी नदी का जल कर्नाटक के किसानों की कीमत पर तमिलनाडु में बहा जा रहा है।

 असल में यह एक स्टील पुल, जो चाहे किन्हीं मंतव्यों या कुछ नेताओं के अहम और कुछ निहित स्वार्थो के चलते बनाया जा रहा हो, से कहीं बड़ा सामाजिक मुद्दा है।

 यह समूह बेंगलुरु के किसी मूल निवासी के एक भी सवाल का जवाब नहीं दे पाएगा क्योंकि ये लोग उन शानदार अपार्टमेंटोंविशाल घरों में रहते हैं, जो झीलों को पाटकर बनाए गएहैं।

 उन बड़ी आईटीबीटी फर्मो और नव-कारोबारी कार्यालयों में कार्य करते हैं, जिनकी तामीर पुराने दरख्तों को काटकर किया गया है।

 यह समूह स्थानीय लोगों के खून-पसीने पर विलासिता का जीवन जी रहा है।

 इन्हें तनिक भी परवाह नहीं है कि बेंगलुरु के बहुसंख्यक लोग बेहद गरीबी में गुजर-बसर करने को विवश हैं।

 उन्हें नहीं पता पानी की कमी क्या है।

 सीवरेज का पानी घरों में घुसने और खान-पान के महंगा होने की समस्या क्या है।

 वे पैसा फेंकते हैं, और उनकी इच्छित वस्तु उनकी मेज पर होती है।

 कावेरी जल को लेकर होने वाले आंदोलन के दिन वे मुतमईन से बैठे फिल्म देखने, खाने-पीने में मशगूल रहते हैं, जैसे कि उनके आसपास कुछ हो ही नहीं रहा हो।

 दूसरी तरफ प्रभावित किसान समुदाय और कन्नड़ समुदाय के लोग भीषण गर्मी में पूरे कर्नाटक में कावेरी जल विवाद को लेकर प्रदर्शन कर रहे होते हैं, पुलिस के हाथों पिट रहे होते हैं ताकि इन स्वयंभू समूहों को खाने बनाने और नहाने के लिए कावेरी के जल की निर्बाध आपूत्तर्ि होती रहे।

 वे घर से भी बाहर नहीं निकलेंगे।

 पांच किमी. लंबी मानव श्रृंखला नहीं बनाएंगे जैसी कि उन्होंने स्टील ब्रिज के मामले में बनाई थी।

 उनकी इस मानव श्रृंखला को नियंतण्र मीडिया ने भी जोर-शोर से प्रसारित-प्रकाशित किया।

 स्टील ब्रिज के निर्माण के पक्ष-विपक्ष में जो भी लोग हैं, वे बाहरी हैं।

 औरआज एकाएक बेंगलुरु को लेकर चिंतातुर हो गएहैं।

 बाहरी लोगों के बेतहाशा शहर में आने से ही आज यह शहर धीमी मौत मरने को विवश है।

 यहां का ढांचा चरमराया नहीं कि ये बाहरी अपने घरों की ओर निकल लेंगे।

 शहर में मची चूहा दौड़, जिसे विकास बताया जा रहा है, का खमियाजा शहर के मूल निवासियों को ही भुगतना पड़ेगा।

 यहां कहना यह है कि बेंगलुरु का मूल निवासी न तो स्टील ब्रिज के निर्माण के पक्ष में और न ही विरोधमें।

 वह तो इसके निर्माण स्थल के आसपास कहीं नहीं है।

 दूसरे, आम कन्नड़ को इस विवाद से इसलिए भी कुछलेना-देना नहीं है कि सरकार ने पुल पर टोल वसूलने का प्रस्ताव किया है।

 इसलिए वह इस पुल का इस्तेमाल करने से बचना ही चाहेगा।

 जिनके भवन, जमीन, शॉपिंग सेंटर निर्माण स्थल की जद में आ रहे हैं, वही पुल के खिलाफज्यादा शोर मचा रहे हैं।

 इसके लिए उन्होंने बेंगलुरु के पर्यावरण कींिचंता को ढाल बना लिया है।

, – बी. शेखर, सौजन्य- राष्ट्रीय सहारा, 12-11-2016।

