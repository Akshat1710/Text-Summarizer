नाम के लिए (हिन्दुस्तान)।

उनका तकिया कलाम है- मैं शोहरत नहीं चाहता।

 अच्छे काम को लेकर किसी की तारीफ पर उनके बोल होते हैं- मैं भी ऐसा कर सकता हूं, पर मुझे नाम नहीं चाहिए।

 कोई प्रसिद्धि न चाहे, यह अच्छी बात है, मगर केवल इसलिए अच्छे काम न करना तो मूर्खता है।

 हालांकि इतना मूर्ख कोई नहीं होता।

 अक्सर शोहरत न चाहने के तर्क काम न करने की सफाई भर होते हैं।

, फ्रांसीसी क्रांति के दौर के प्रभावशाली विचारकों में से एक मान्तेन ने कहा था कि जो लोग शोहरत के खिलाफ बहस करते हैं, वे भी इसके लिए ऐसी किताबें लिखना चाहते हैं, जिसके कवर पर उनका नाम हो।

 वे शोहरत का विरोध करते हुए मशहूर होना चाहते हैं।

 मान्तेन आगे कहते हैं कि हर चीज का आदान-प्रदान होता है।

 हम अपने दोस्तों को सामान दे सकते हैं, जरूरत पड़ने पर उनके लिए जान भी दे सकते हैं, लेकिन अपनी शोहरत बांटने के मामले में उदाहरण मुश्किल से मिलेगा।

, मान्तेन की बातें आज भी खरी हैं।

 शोहरत हम बांटते नहीं, अलबत्ता उसे पाने के ऊल-जलूल तरीके तक अपनाते हैं।

 शोहरत के लिए काम करना कभी गलत नहीं, हां साधन और साध्य पवित्र होने चाहिए।

 साहित्यकार चेखव कहते थे कि आप बेशक शोहरत की बुलंदियां छुओ, पर इतना ध्यान रखो कि यह प्रसिद्धि आपको इसलिए मिली कि आपने दूसरों की मदद की।

 चेखव यह भी कहते कि अगर आपने दूसरे के लिए काम किया है, तो यकीन मानिए, वे आपको प्रसिद्ध बनाकर छोड़ेंगे।

 ये बातें उन लोगों को ध्यान में रखनी चाहिए, जो हंगामे सिर्फ इसीलिए करते हैं कि उनका नाम हो।

 वे उन तरीकों को नहीं अपनाते, जो नजीर बनते हैं और नई नस्लों को रास्ता दिखाते हैं।

प्रवीण कुमार, सौजन्य- हिन्दुस्तान।

