रिजर्व बैंक के कार्मिकों के लिए मानव संसाधन विकास का प्रयास  (बिजनेस स्टेंडर्ड   )।

ग्लासडोरडॉटकोडॉटइन ने अपनी वेबसाइट पर एक प्रश्न डाला है: ‘क्या आप भारतीय रिजर्व बैंक में काम करते हैं।

 अपने अनुभव साझा कीजिए।

’ वेबसाइट ने आरबीआई के कई मौजूदा और पूर्व कर्मचारियों की प्रतिक्रियाएं प्रकाशित की हैं जिनमें से अधिकांश ने गोपनीय रहना पसंद किया है।

 लेकिन उनके द्वारा दिए गए जवाब के एक हिस्से को अगर अतिरंजना भी मान लिया जाए तो भी वे बहुत जानकारीपरक हैं।

 आरबीआई का एक मौजूदा कर्मचारी, जो 10 वर्ष से वहां कार्यरत है, कहता है, ‘इसका अतीत बहुत शानदार है लेकिन भविष्य के बारे में यही बात नहीं कही जा सकती।

’ वहीं एक पूर्व कर्मचारी कहता है कि आरबीआई काम के लिहाज से एक शानदार संस्थान है लेकिन यहां का काम आलसी लोगों के लिए मुफीद है।

कुछ और उदाहरण देखते हैं।

 एक व्यक्ति ने कहा कि आरबीआई में उसका कार्यकाल सीखने के लिहाज से अच्छा था लेकिन मानव संसाधन संबंधी गतिविधियां बहुत पुरानी हैं और अच्छा काम करने वालों के लिए कोई प्रोत्साहन नहीं है।

 हालांकि एक अन्य पूर्व कर्मचारी वहां की कार्य संस्कृति को सौहार्दपूर्ण बताता है लेकिन उसे लगता है कि रोजमर्रा के काम में लालफीताशाही बहुत अधिक है।

 एक कर्मचारी की सलाह है कि आरबीआई प्रबंधन को प्रदर्शन के प्रोत्साहन की व्यवस्था में सुधार करना चाहिए ताकि बढिय़ा प्रदर्शन करने वालों को प्रोत्साहन मिल सके।

, चूंकि ग्लासडोर ने प्रतिक्रियाएं बहुत पहले प्रकाशित कर दी थीं इसलिए प्रतिक्रिया देने वालों में से किसी भी व्यक्ति ने बैंक गवर्नर रघुराम राजन का वह संदेश नहीं पढ़ा था जो उन्होंने आरबीआई के कर्मचारियों को नए साल के अवसर पर दिया।

 आरबीआई के गवर्नर का संदेश यह बताता है कि चिंताएं पूरी तरह गलत नहीं हैं।

 राजन ने उस कल्पना की बात भी की जो आरबीआई की आलोचना करने वालों के दिलोदिमाग में है।

 यानी कल्पनाशीलता के अभाव वाला एक ऐसा संगठन जहां गतिशील बौद्घिकता का अभाव है।

 राजन ने शीर्ष प्रबंधन और कर्मचारियों दोनों की निष्पक्ष आलोचना की।

 जरा इस पर गौर कीजिए, ‘ऐसी धारणा बन चुकी है कि हम अनुपालन का प्रवर्तन नहीं करते।

 क्या हम विनियमित संस्थाओं को साल दर साल खराब व्यवहार करते रहने दे रहे हैं।

 मेरी समझ कहती है कि हमें समग्र व्यवस्था में अनुपालन की कमी के मामलों को चिह्निïत करने और जुर्माना लगाने का काम जारी रखना चाहिए।

’, राजन का कहना है कि वह इस बात को लेकर चिंतित हैं कि लोग सीखने और अपने आपको सुधारने की ललक खो रहे हैं और आश्वस्ति का भाव और आत्मतुष्टिï एक किस्म की साधारणता को जन्म दे रही है।

 उन्होंने संगठन में व्याप्त संरक्षणवादी रुख की भी आलोचना की।

 परंतु उनके भाषण का सबसे अहम हिस्सा वह था जिसमें उन्होंने कहा कि जहां हर कोई शुरुआती प्रदर्शन आकलन व्यवस्था को शानदार मानकर चल रहा था, वहीं नई व्यवस्था में कुछ कमियां हैं जिनको आरबीआई दूर करने का प्रयास कर रहा है।

, इसका तात्पर्य यह हुआ कि केंद्रीय बैंक के रिपोर्टिंग अधिकारियों को अपने अधीनस्थों को कमोबेश हर तिमाही में यह बताना होगा कि उनका प्रदर्शन कैसा रहा है।

 ऐसे में अंतिम मूल्यांकन किसी भी व्यक्ति के लिए बहुत चौंकाने वाला नहीं होगा।

 उनको साल के दौरान ही आभास हो जाएगा कि उसका प्रदर्शन कैसा रहने वाला है।

 कर्मचारियों के लिए इसका अर्थ यह है कि वे प्रबंधकों के साथ आमने-सामने की बैठक में प्रश्न पूछने के लिए उत्सुक होंगे और अपनी चिंताओं का निराकरण करने का प्रयास करेंगे बजाय खामोश बैठने और अफवाहों का शिकार होने के।

, परंतु इसे सफल बनाने के लिए आरबीआई को तीन काम करने होंगे: पहला, समूची पदसोपान व्यवस्था में स्पष्टï प्रमुख परिणाम क्षेत्र तय करने होंगे ताकि जरूरी क्षमताओं को चिह्निïत और विकसित किया जा सके।

 आखिरकार कर्मचारियों को भी यह पता होना चाहिए कि उनका आकलन किस काम के लिए हो रहा है।

 दूसरा, प्रभावी प्रदर्शन प्रबंधन के मूल में सफल संचार अवश्य होता है।

 ऐसे में प्रतिपुष्टिï के लिए आवश्यक है कि आप बोलें ताकि आपके इर्दगिर्द के लोग आपको सुनना चाहें।

, तीसरा क्षेत्र है प्रदर्शन के आकलन का काम एक विशेषज्ञ बाहरी एजेंसी को सौंपना।

 आकलन केंद्र के नाम से जाने जाने वाले ये क्षेत्र सामाजिक और अनौपचारिक समारोहों में उम्मीदवार के व्यवहार का आकलन करने और भविष्य में ऊंची जिम्मेदारी को संभालने को लेकर उनकी क्षमता जांचने के लिए उनको काम सौंपने जैसे कार्य करती हैं।

 आमतौर पर कर्मचारियों को ऐसे काम ही सौंपे जाते हैं जैसे कि उनको भविष्य में पदोन्नति के बाद करने पड़ सकते हैं।

 इस दौरान प्राय: उनका अंतरवैयक्तिक संचार, बौद्घिक क्षमता, योजना और संगठनात्मक क्षमता, प्रेरणा, करियर का रुझान आदि बातों पर ही ध्यान दिया जाता है।

, आरबीआई का शीर्ष प्रबंधन वर्ष 2014 के उस पैनल की रिपोर्ट पर भी एक नजर डाल सकता है जिसकी अध्यक्षता आरबीआई के पूर्व कार्यकारी निदेशक जी गोपालकृष्णा ने की थी।

 सरकारी बैंकों को ध्यान में रखते हुए इस पैनल ने नेतृत्व विकास और कौशल विकास के लिए उत्कृष्टïता केंद्र स्थापित करने की वकालत की थी।

 उसने एक विशेषज्ञ पूल निर्मित करने की बात भी कही थी जिसकी प्रतिभाओं को संस्थान के भीतर प्रशिक्षित लोगों की व्यापक फौज तैयार करने में प्रयोग किया जा सके।

 अपनी रिपोर्ट में समिति ने कहा कि अब सामान्य अधिकारियों का वक्त गया और बैंकों को अपनी प्रतिभाओं और नेतृत्व संबंधी जरूरतों को देखते हुए कम से कम पांच साल आगे की तैयारी करके रखनी चाहिए।

 कर्मचारियों की तैनाती भी नियोजित ढंग से होनी चाहिए बजाय कि मनमाने ढंग से करने के।

 अब वक्त आ गया है कि नियामक थोड़ा आत्मावलोकन करे और अपने 16,000 से अधिक कर्मचारियों के लिए इनमें से कुछ का क्रियान्वयन करे।

 वह अपने द्वारा विनियमित संस्थानों को जो ज्ञान देता है उसमें से अगर कुछ पर खुद अमल करेगा तो यह बेहतर शुरुआत होगी।

,  , सौजन्य :-बिजनेस स्टेंडर्ड।

