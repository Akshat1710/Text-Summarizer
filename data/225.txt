मनरेगा को ′स्मारक′ बनाएं (अमर उजाला)।

संसद सर्वोच्च विधायी संस्था है।

 इसी तरह प्रधानमंत्री देश के सर्वोच्च कार्यकारी अधिकारी हैं।

 इसलिए संसद में प्रधानमंत्री द्वारा दिए गए वक्तव्य की पवित्रता और गंभीरता होती है।

 27 फरवरी, 2015 को राष्ट्रपति के अभिभाषण पर धन्यवाद प्रस्ताव का जवाब देते हुए प्रधानमंत्री मोदी ने कहा था, ′कई बार, हमसे पूछा जाता है कि कहीं हम मनरेगा को बंद तो नहीं कर देंगे या हमने मनरेगा को बंद तो नहीं कर दिया है…आप सब जानते हैं कि मेरी राजनीतिक समझ कहती है कि मनरेगा को बंद नहीं किया जाए।

 मैं ऐसी गलती कभी नहीं करूंगा, क्योंकि मनरेगा आपकी विफलताओं का जीवित स्मारक है।

 आजादी के साठ वर्ष बाद भी लोगों को आपकी वजह से गड्ढे खोदने पड़ रहे हैं, इसलिए यह आपकी विफलताओं का सबसे बड़ा उदाहरण है और मैं अपनी पूरी ताकत के साथ इसका प्रचार करूंगा।

 मैं दुनिया को बताऊंगा कि आप जो गड्ढे खोद रहे हो ,वह आपके साठ वर्षों के गलत कार्यों का नतीजा है।

′।

क्या यह निर्मम राजनीतिक कटाक्ष कांग्रेस पर किया गया था।

 या फिर यह विमर्श और विश्लेषण के बाद निकाला गया निष्कर्ष है।

 प्रधानमंत्री मोदी की अधिकांश टिप्पणियों की तरह इसके बारे में कुछ भी कहना कठिन है।

 मगर ऐसी आशंका थी कि ग्रामीण रोजगार के इस कार्यक्रम को कमजोर कर दिया जाएगा, ताकि यह नष्ट हो जाए।

, कोशिश की पर नाकाम रहे, सरकार ने इस कार्यक्रम को कमजोर करने की कोशिश की थी।

 उसने इसके मद में फंड जारी करने में देरी की, जिससे राज्य सरकारों के लिए मांग पर काम उपलब्ध कराना मुश्किल हो गया।

 इसका सुबूत यह रहा : 2013-14 के दौरान 15 दिनों के भीतर पचास फीसदी भुगतान हो जाता था, जो 2014-15 के दौरान गिरकर 26.85 फीसदी रह गया।

 इसी तरह प्रति व्यक्ति कार्य दिवस के सृजन में भी तेजी से गिरावट दर्ज की गई ः वर्ष 2012-13 में 23 अरब प्रति व्यक्ति कार्यदिवस सृजित किए गए, 2013-14 में 22 अरब और 2014-15 में 16.6 अरब प्रति व्यक्ति कार्यदिवस ही सृजित हुए।

 लिहाजा सौ कार्य दिवस रोजगार प्राप्त करने वाले परिवारों की संख्या 2012-13 के 51 लाख से घटकर 2014-15 में 25 लाख रह गई।

, मोदी ने अपमानजनक तरीके से जिस कार्यक्रम की तुलना ′गड्ढे खोदने′ से की थी, उसने हाल ही में दस वर्ष पूरे कर लिए हैं।

 और कौन धूमधाम और उत्साह से इसका उत्सव मना रहा है।

 एनडीए सरकार।

 यह सरकार सारे मीडिया में इस कार्यक्रम की सफलता का श्रेय ले रही है।

 इस वर्ष सूखे के कारण उत्पन्न हुई भयावह स्थिति ने मनरेगा की भारी मांग पैदा कर दी है।

 सरकार ने सूखा प्रभावित क्षेत्रों में पचास अतिरिक्त दिनों के लिए रोजगार सृजित किया है।

 इससे लगता है कि सरकार को इस कार्यक्रम की अच्छाई नजर आने लगी है।

 सरकार के लिए यह दुखद है कि वह सिर्फ मनरेगा का नाम बदलकर इसका श्रेय नहीं ले सकती है।

 वास्तव में मनरेगा इतना प्रचलित हो गया है कि इसका नाम नहीं बदला जा सकता।

, सकारात्मक पक्ष, मनरेगा ने ग्रामीण अर्थव्यवस्था के लिए महत्वपूर्ण ′शॉक एब्सॉर्बर′ का काम किया है।

 पहला, इसने परेशानी के समय बड़ी राहत पहुंचाई है और इस तरह यह स्वतः ही रोजगार पैदा करने का जरिया बन गया है।

 सूखे के समय काम की मांग बढ़ जाती है।

 दूसरा, चूंकि यह स्वयं की मांग के तरीके पर काम करता है, इसलिए इसमें बहुत सावधानी बरतने की जरूरत नहीं कि आखिर किसे काम मिला।

 तीसरा, चूंकि भुगतान सीधे बैंक या पोस्ट ऑफिस के खाते में जमा होता है, इसलिए दूसरी कल्याणकारी योजनाओं की तुलना में इसमें गड़बड़ी की आशंका न्यूनतम है।

 चौथा, मनरेगा के पारिश्रमिक ने आकस्मिक और शारीरिक श्रम की दरों के लिए मानक तय कर दिया है; 2014-15 तक पिछले दस वर्षों में ग्रामीण भारत में प्रति व्यक्ति पारिश्रमिक में 12 फीसदी की दर से वृद्धि हुई है।

, यह योजना भारत में व्यापक अर्थों में हो रहे बड़े बदलाव में एक महत्वपूर्ण औजार साबित हो रही है।

 बड़ी संख्या में लोग कृषि से विनिर्माण या सेवा क्षेत्रों में जा रहे हैं या जाने को मजबूर हो रहे हैं।

 बहुत से लोग पहले हर वर्ष मौसमी पलायन करते थे, लेकिन तब जब उन्हें कोई स्थायी काम नहीं मिलता था तब।

 इसका मतलब है कि जिन महीनों में शहरों में काम न हो, उन महीनों में गांव में काम उपलब्ध हो।

 इसके अलावा ऐसे लाखों मजदूरों के लिए जो गांव छोड़कर नहीं जाना चाहते, मनरेगा ने खेती के कम व्यस्त समय में रोजगार उपलब्ध कराया है।

, और नकारात्मक पक्ष, हालांकि इस योजना के कुछ ऐसे पहलू भी हैं, जिन्हें लेकर मैंने एकदम शुरुआत में सवाल उठाए थे।

 इसमें ′कार्य′ का मतलब तालाबों और कुओं जैसे जलस्रोतों की खुदाई करने या फिर सड़कों के आसपास बेतरतीब जगहों को समतल करने जैसे है।

 पंचायतों को, ′कार्य′ की पूरी सूची देखनी चाहिए जिसमें जल संरक्षण, सिंचाई की नहरों का निर्माण और रख-रखाव, वनरोपण ताकि सूखे की आशंका कम जा सके, जल स्रोतों का जीर्णोद्धार, जमीन को उपयोगी बनाना, सफाई से जुड़ा काम, ग्रामीण सड़क निर्माण, बाढ़ नियंत्रण, जलोत्सारण क्षेत्र का विकास और पेयजल का प्रबंधन करने जैसे कार्य भी शामिल हैं।

 विकल्पों की बड़ी सूची में से पंचायत (सरपंच कहना अधिक सही होगा) के पास यह गुंजाइश होती है कि वह सबसे लोकप्रिय कार्य चुन ले, भले ही उसकी मांग कम क्यों न हो।

 मैं समझता हूं कि हमें बिल्कुल इसके उलट दृष्टिकोण अपनाना चाहिए।

 पंचायतों को ऐसी चीजों की सूची बनानी चाहिए, जिसकी गांव में सख्त जरूरत है और फिर उसके आधार पर मनरेगा के तहत कार्य का विभाजन किया जाए।

, मनरेगा कोई खैराती कार्यक्रम नहीं है।

 इसमें काम के बदले पैसे दिए जाते हैं।

 हर वर्ष इसके तहत पारिश्रमिक के रूप में इसमें बड़ी राशि खर्च की जाती है।

 अभी इसके तहत 10 करोड़ मजदूर सक्रिय हैं।

 हमें स्थायी और टिकाऊ तरह की उपयोगी संपत्ति के निर्माण में इसका लाभ उठाना चाहिए।

 मनरेगा कभी भी ′गड्ढे खोदने′ के लिए नहीं था; न ही यह ′विफलता का स्मारक′ है।

 समय आ गया है, जब इस कार्यक्रम में इस तरह बदलाव लाया जाए ,जो कि टिकाऊ संपत्ति का निर्माण कर सके और ′सामाजिक न्याय का स्मारक′ बन सके।

सौजन्य :- अमर उजाला,7.02.2016,पी चिदंबरम (पूर्व केंद्रीय मंत्री)।

