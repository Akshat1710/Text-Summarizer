मतदाता बहकावे में नहीं आए ( हिंदुस्तान : Editorial)।

 =": #0000;"जरूरी है कि देश का हर चुनाव प्रधानमंत्री का इम्तिहान न बने।

 देश के लिए यह आवश्यक है कि अब वह नेता की बजाय प्रधानमंत्री बनें।

बधाई बिहार।

 बिहार की जनता पर मुङो नाज है।

 उसने तमाम हंगामों के बीच अपने विवेक को बचाए रखा।

 चुनाव में हार-जीत होती है, लेकिन इस जनता ने समाज को बंटने नहीं दिया।

 कई जगहों पर धार्मिक विवाद पैदा करने की कोशिश की गई, लेकिन इस मुश्किल समय में बिहार की जनता ने संयम का परिचय दिया।

 देश को बिहार की जनता से सीखना चाहिए।

 जनता ने अपने राजनीतिक फैसले में धार्मिक मसलों को प्राथमिकता नहीं दी।

 गाय और पाकिस्तान के बहकावे में वह नहीं आई।

 ध्रुवीकरण को जिस तरह से अचूक चुनावी फॉर्मूला माना जाने लगा था, उसे बिहार ने फेल कर दिया है।

 धर्म जब राजनीति में आता है, तो सबसे पहले विवेक पर हमला करता है।

 इसीलिए धर्म को राजनीति से अलग करने की बात कही जाती है।

 हर चुनाव अपने फैसले के साथ कई मिसाल कायम करता है।

, 2014 के लोकसभा चुनाव में बिहार की जनता साफ-साफ देख पा रही थी कि उसे देश के लिए फैसला करना है।

 उसे पता था कि नीतीश कुमार ने बिहार के लिए क्या किया है, मगर वह नीतीश की भावुकता में नहीं आई।

 जनता ने देश के प्रति अपनी जिम्मेदारी पूरी की।

 2015 आया, तो बिहार की जनता यह देख सकी कि अब उसे बिहार के लिए फैसला करना है।

 बिहार के लिए बेहतर कौन है।

 लोकसभा में हार के बाद नीतीश कुमार ने अपनी कुरसी जीतन राम मांझी को दी।

 यह अपने आप में एक क्रांतिकारी फैसला था, जिसने समाज के सबसे गरीब और कमजोर तबके के भीतर से हमेशा के लिए एक नेतृत्व पैदा कर दिया।

, नीतीश कुमार की इस गलती से मुसहर समाज के भीतर राजनीतिक महत्वाकांक्षा पैदा हो गई।

 यह और बात है कि जीतन राम मांझी विरोधी दल के पाले में आ गए और उस प्रक्रिया को उन्होंने पटरी से उतार दिया।

 बीजेपी के पाले में जाकर मांझी ने मुसहर समाज को मुख्यधारा की राजनीति में नेतृत्व तक लाने का मौका गंवा दिया।

जंगल राज का भूत बिहार के सिर से उतर गया है।

 बिहार की जनता ने बता दिया है कि अब अगर कहीं जंगल राज होगा, तो वह देख लेगी।

 उसने अगर दंगों की आशंका को खारिज कर दिया, तो इस जनता में इतना दम है कि वह गाय और पाकिस्तान के बहाने किसी एक समुदाय को टारगेट करने की रणनीति को भी खारिज कर सकती है।

 इस चुनाव के बाद जातिवाद को लेकर नए सिरे से सोचने की जरूरत है।

, क्यों लोगों को सवर्णो का जातिवाद नजर नहीं आता है।

 क्यों लोगों को दलित-पिछड़ों की गोलबंदी में जातिवाद दिखता है।

 मुस्लिम वोट बैंक अगर खराब है, तो सवर्ण वोट बैंक क्यों नहीं खराब है।

 साल 2015 दलित पिछड़ों और मुसलमानों के बीच इंसाफ की नई भूख पैदा की है।

 यह जनादेश विकास का जितना नहीं है, उतना जनमत के विकास का प्रतीक है।

नीतीश कुमार लगातार तीसरी बार बिहार की जिम्मेदारी संभालने जा रहे हैं।

 जनता ने नीतीश को न्यूनतम से भी ज्यादा, बल्कि अधिकतम मजदूरी दी है।

 नीतीश कुमार को भी इस मजदूरी के बदले और सेवा करनी चाहिए।

 उच्च शिक्षा के खोखले होते संस्थानों को बेहतर करने के लिए उन्हें जी-जान से जुट जाना चाहिए।

 शिक्षा के इन संस्थाओं की गिरावट के कारण ही हमारी राजनीति का इतना बुरा हाल हुआ है।

 समाज में असहिष्णुता के तत्व सिर चढ़कर बोल रहे हैं।

 जरूरी है कि नीतीश अब बिहार के लिए अपना सब कुछ दांव पर लगा दें।

 बिहार ने तमाम आशंकाओं को खारिज करते हुए उन पर दांव लगाया है।

 अच्छे स्तर के शिक्षक भर्ती किए जाएं और बिहार को एक उच्च कोटि का मानव संसाधन राज्य बनाया जाए।

 चिकित्सा के क्षेत्र में भी नीतीश कुमार को एक अलग टारगेट देना चाहिए।

 कम से कम राज्य के हर क्षेत्र में एक ऐसा अस्पताल जरूर बनवा दें, जिससे गरीब मरीजों को राहत मिले।

 कोई भी मुख्यमंत्री अपने पांच साल के कार्यकाल में पांच बड़े अस्पताल तो बनवा ही सकता है।

 उन्हें प्राइवेट अस्पतालों की तरह चलाकर दिखा सकता है।

, साल 2015 का जनादेश बिहार के लिए भी है, और देश के लिए भी।

 इस जनादेश ने फिर से यह स्थापित किया है कि राजनीति अब भी पारंपरिक तरीके से की जा सकती है।

 लालू यादव की सभाएं किसी हाईटेक प्रबंधन शैली की नहीं थीं, मगर वहां राजनीति का अपना देसी अंदाज था।

 नेता पैसे और प्रबंधन की भव्यता से इतना महान नहीं लग रहा था कि वह जनता के लिए सपने की चीज हो जाए।

 लालू का मंच लोगों के और करीब लगता था।

 वह भाषण देते रहते, और इधर कहीं कुरसी टूट जाती, तो कहीं पंखा गिर जाता।

 नीतीश कुमार की सभाओं में बेहतर प्रबंधन तो दिखा, मगर भव्यता का आलम वहां भी नहीं था।

 लग रहा था कि चुनाव हो रहा है।

 राजनीति में मोदी युग रैलियों के भव्य प्रबंधन के लिए जाना जाएगा।

, मगर यह सवाल महत्वपूर्ण है कि राजनीति अगर महंगी हो जाएगी, तो वह जनता की नहीं रह जाएगी।

 किसी मैनेजर और कंपनी की जेब की होकर रह जाएगी।

 जरूरी है कि जनता इन सवालों को खुद भी हल करे।

 लगता है कि इस बार बिहार की जनता ने बेवजह दर्जनों हेलिकॉप्टरों और हर विधानसभा में पचासों सभा की राजनीति को भी खारिज किया है।

बिहार जीत गया है और इस जीत से देश भी जीत गया है।

 हिन्दुस्तान को बिहार के नतीजे की जरूरत थी, ताकि राजनीति में जो तनाव के तत्व भर गए थे, उनकी निकासी का रास्ता निकल आए।

, बिहार का जनादेश प्रधानमंत्री नरेंद्र मोदी को भी मजबूत करेगा।

 वह प्रदर्शन करने के दबाव से मुक्त होंगे और अपना ध्यान हिन्दुस्तान की तकदीर बदलने में लगा सकेंगे।

 प्रधानमंत्री का फेल होना देश के लिए भी नुकसानदायक है।

 बेहतर है कि हर चुनाव उनका इम्तिहान न हो।

 उनका इम्हितान 2019 में ही हो और वह पास होने के लिए वह सब कुछ करें, जो करना चाहिए।

 जब तक विधानसभा चुनावों को उनके प्रदर्शन से जोड़ा जाएगा, उनका कीमती वक्त बर्बाद होता जाएगा।

 उन्हें फिर से नेता की जगह प्रधानमंत्री बनकर अपनी सरकार को टॉप गियर में चलाना चाहिए।

 उनकी कामयाबी देश के लिए जरूरी है।

 नीतीश कुमार और लालू प्रसाद यादव की कामयाबी बिहार के लिए जरूरी है।

 (ये लेखक के अपने विचार हैं)।

-रवीश कुमार (वरिष्ठ टीवी पत्रकार)।

सौजन्य :- हिंदुस्तान , 9.11.2015।

