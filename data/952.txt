कैसा होगा बजट।

 (बिजनेस स्टैंडर्ड)।

नए वर्ष की शुरुआत बजट सत्र के साथ हुई है।

 सरकार के पास अगला बड़ा कदम उठाने का अवसर है।

 नोटबंदी और गैर कृषि क्षेत्र की अर्थव्यवस्था में आए धीमेपन के बाद उम्मीद की जानी चाहिए कि सरकार राजनीति और अर्थव्यवस्था के बेहतर तालमेल वाली अपनी प्रतिक्रिया पेश करेगी।

 व्यापक अनुमान यही है कि सरकार आयकर दायरे को शिथिल करेगी और कर मुक्त आय की सीमा में भी इजाफा किया जाएगा।

 सरकार के बढ़ते लोकलुभावन कदमों के बीच और प्रधानमंत्री की टिप्पणियों (जिन्हें बाद में वित्त मंत्री ने कमतर किया) के बाद इस बात से भी इनकार नहीं किया जा सकता है कि सरकार पूंजीगत लाभ कर में कुछ बदलाव लाए या अमीर तबके से कुछ और हासिल करने के लिए नए कदम उठाए।

 जहां तक कॉर्पोरेट कर की बात है, वित्त मंत्री पहले ही वादा कर चुके हैं कि दरों में कमी की जाएगी और कुछ रियायतें समाप्त की जाएंगी।

 इस दिशा में अब तक वह धीमी रफ्तार से चले हैं और इस बजट में कुछ सोद्देश्य कदम देखने को मिल सकते हैं।

 अप्रत्यक्ष कर दरों के मामले में जेटली को दरों को प्रस्तावित वस्तु एवं सेवा कर (जीएसटी) की दरों के अधिक से अधिक अनुरूप बनाना चाहिए।

 इससे जीएसटी लागू होने पर कम से कम दिक्कत होगी।

 इस बारे में कुछ नहीं कहा जा सकता है कि यह सब नई राजकोषीय योजना के तहत किया जाएगा या नहीं और क्या योजना में घाटे के बजाय सार्वजनिक ऋण पर ध्यान दिया जाएगा (दोनों का आकलन जीडीपी के संदर्भ में किया जाता है)।

 बहरहाल, यह बात सबके सामने स्पष्टï होनी चाहिए कि ऐसा कोई कदम जो राजकोषीय कदमों में शिथिलता पैदा करेगा, उसे अंतरराष्ट्रीय निवेशक नकारात्मक दृष्टिï से देखेंगे।

, व्यय के मोर्चे पर स्थायी बदलाव अपरिहार्य है।

 रेलवे के आंकड़ों को भी अब बजट में स्थान देना होगा।

 उम्मीद की जानी चाहिए कि इसे स्पष्टïतया अलग उपखंड के रूप में पेश किया जाएगा ताकि शेष बजट की बीते वर्षों से तुलना करने की गुंजाइश बनी रहे।

 अन्य आंकड़ों पर भी दोबारा काम करना होगा क्योंकि योजनागत और गैर योजनागत खर्च की दिक्कतदेह व्यवस्था आखिरकार खत्म हो गई है।

 देखना होगा कि पूंजीगत व्यय और राजस्व खाते को पुनर्परिभाषित करने वाली महत्त्वाकांक्षी योजना को अंजाम दिया जाता है या नहीं।

 शायद सामाजिक क्षेत्र के बुनियादी ढांचे मसलन स्वास्थ्य एवं शिक्षा में निवेश को नई श्रेणी में शामिल कर प्रमुखता दी जाए।

, जहां तक व्यय की बात है तो मोदी सरकार ने अपने शुरुआती 30 महीनों में तीन दर्जन से अधिक योजनाएं पेश की हैं।

 इनमें से कुछ तो मौजूदा योजनाओं का ही उन्नत स्वरूप है जबकि कुछ अन्य का विस्तार किया गया है तथा कुछ अन्य नई हैं।

 उनका क्रियान्वयन या उनकी शुरुआत दिक्कतदेह रही है।

 संसदीय चुनाव महज दो साल दूर हैं ऐसे में यही उम्मीद की जा सकती है कि सरकार का ध्यान उन योजनाओं की ओर जाएगा जिन्हें सन 2019 तक पूरा किया जा सकता है।

 इसमें अंतिम आदमी तक संचार सुविधा पहुंचाने के लिए ग्रामीण सड़क, बिजली और डिजिटल बुनियादी ढांचा, डिजिटल भुगतान, दो समर्पित फ्रेट कॉरिडोर तथा ऐसी अन्य योजनाएं शामिल हैं।

, इसके अलावा इस बात पर भी दांव लगाया जा सकता है कि व्यय प्रस्तावों में लोकलुभावनवाद हावी रह सकता है।

 इस बात को लेकर अटकलें लगाई जा रही हैं कि सार्वभौमिक मूलभूत आय योजना पेश की जा सकती है।

 इसके तहत केवल गरीब नहीं बल्कि सबको लाभ का सीधा अंतरण होगा।

 इससे यह समस्या खत्म हो जाएगी कि किसे गरीब माना जाए किसे नहीं।

 हाल ही में विजय जोशी ने अपनी पुस्तक इंडियाज लॉन्ग रोड में इसकी हिमायत की है।

 गैस सब्सिडी की तर्ज पर प्रधानमंत्री बेहतर आजीविका वाले लोगों से कह सकते हैं कि वे मूलभूत आय सहायता पर अपना दावा छोड़ दें।

 बहरहाल इसके लिए बुनियादी ढांचा पूरी तरह तैयार है।

 इसके अलावा ऐसी योजना तभी व्यावहारिक होगी जब सब्सिडी को पूरी तरह समाप्त कर दिया जाए।

 अहम राज्यों में होने जा रहे विधानसभा चुनाव को देखते हुए शायद सरकार इतना साहस न जुटा पाए।

 ऐसे में संभावना यही है कि आधे-अधूरे कदम ऐसे ढांचे में पेश किए जाएं जिनको बाद में सार्वभौमिक योजना में बदला जा सके।

 ऐसे में आश्चर्य की बात नहीं अगर बजट की सुर्खियां व्यय योजनाओं में निहित राजनीतिक संदेश से भरी हों।

, – टी. एन. नाइनन।

सौजन्य – बिजनेस स्टैंडर्ड।

