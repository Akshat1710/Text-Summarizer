सेक्युलरिज्म की सच्चाई ( दैनिक जागरण :Editorial)।

बीते दो नवंबर को बॉलीवुड स्टार शाहरुख खान ने कहा, ‘इस देश में सेक्युलर न होना सबसे खराब किस्म का अपराध है जो आप देशभक्त के रूप में कर सकते हैं।

’ शाहरुख के बयान को इस रूप में भी पेश किया गया कि कोई तब तक देशभक्त नहीं हो सकता जब तक वह सेक्युलर नहीं है।

 शाहरुख ने यह भी कहा कि ‘लोग बिना सोचे हवा में शब्द उछाल देते हैं।

’ इसका मतलब है कि उन्होंने बहुत सोच-समझकर अपनी बात कही।

 अकादमिक किताबों में सेक्युलरिज्म के मुख्यत: दो अर्थ दिए गए हैं।

 पहला, यह वैज्ञानिक और तार्किक विचारों के आंदोलन का द्योतक है जो समाज से धर्म की हद से ज्यादा भूमिका को क्रमश: हटाता है और हमें दैनिक जीवन को अर्थपूर्ण तरीके से जीने में मदद करता है।

 इस मायने में सेक्युलरिज्म विचारों का आंदोलन है।

 दूसरा, सेक्युलरिज्म के संवैधानिक अर्थ के अनुसार भारतीय राज्य व्यवस्था अपने नागरिकों के लिए नीतियां बनाते वक्त धर्म से दूरी बनाएगी।

 सभी भारतीयों को इन दोनों अर्थो में सेक्युलरिज्म स्वीकार करना चाहिए, लेकिन सेक्युलरिज्म का तीसरा व्यावहारिक अर्थ भी है।

 व्यावहारिक स्तर पर सेक्युलरिज्म भारतीयों के व्यक्तिगत और सार्वजनिक जीवन पर छाया रहता है।

 यह पत्रकारों, राजनीतिज्ञों, बौद्धिकों और साथ ही आम आदमी की सोच को प्रभावित करता है।

, इसी व्यावहारिक अर्थ के बारे में शाहरुख खान बोल रहे थे।

 व्यावहारिक रूप से सेक्युलरिज्म तब भी भारतीय राज्यव्यवस्था की नीतियों को निर्धारित करता है जब वे जनता के हितों को चोट पहुंचा रही हों।

 ध्यान दें, राजीव गांधी की सेक्युलर सरकार ने शाहबानो मामले में महिला विरोधी कानून पारित किया, अयोध्या में ताले खुलवाए और सलमान रुश्दी की किताब द सेटेनिक वर्सेस पर रोक लगाई।

धार्मिक और जातिगत पहचानों पर केंद्रित होकर सेक्युलरिज्म भारत की जनता को विभाजित करता है।

 फरीदाबाद के सुनपेड़ में आग लगने से दो बच्चों की मौत की घटना को सेक्युलर पत्रकारों ने राजपूतों द्वारा दलितों पर हमले के रूप में पेश किया।

 सेक्युलर पत्रकारों ने दादरी में मुहम्मद इकलाख की हत्या पर हंगामा मचा दिया, क्योंकि वह मुसलमान था, लेकिन वे तब मौन रहे जब हैदराबाद में तसलीमा नसरीन पर हमला किया गया, हापुड़ में एक मुस्लिम महिला की उसके हिंदू पति के साथ हत्या कर दी गई या फिर जब केरल में इस्लामी कट्टरपंथियों ने सुधारवादी इस्लामी विद्वान चेकन्नूर मौलवी की हत्या कर दी।

 स्पष्ट है कि सेक्युलर चुप रहकर इस्लामी कट्टपंथियों का बचाव करते हैं।

, 1920 के दशक में जब तुर्की में इस्लामी खिलाफत समाप्त हो गई, सेक्युलरिज्म ने अली बंधुओं से हाथ मिलाने के लिए महात्मा गांधी को प्रभावित किया।

 अली बंधु उस वक्त इस्लामी कट्टपरपंथी थे।

 वे उस खिलाफत आंदोलन के समर्थक थे जिसका वर्तमान हिंसक रूप इस्लामिक स्टेट या आइएस है और जिसका नेता अबु बकर अल-बगदादी है।

 अलीगढ़ आंदोलन के साथ खिलाफत आंदोलन ने 1947 में देश का बंटवारा कराया।

 इसी तरह सेक्युलरिज्म ने भारत का विभाजन किया।

 सेक्युलरिज्म ने 1969 में तब अपना रंग फिर दिखाया जब कम्युनिस्ट नेता और केरल के मुख्यमंत्री ईएमएस नंबूदरीपाद ने कोङिाकोड और पलक्कड के मुस्लिम बहुल हिस्सों को मिलाकर मलप्पुरम जिला बनाया।

 एक और तथ्य देखें: पिछड़ी जाति के मुसलमान आरक्षण का लाभ उठाते हैं, फिर भी नीतीश कुमार जैसे हिंदू सेक्युलर नेता मुसलमानों के लिए अलग कोटे का भरोसा उसी तरह देते हैं जिस तरह मुहम्मद अली जिन्ना ने इस्लाम मानने वालों के लिए अलग क्षेत्र की मांग की थी।

 इस तरह हम देखते हैं कि सेक्युलरिज्म मुसलमानों से नहीं, इस्लाम से प्रेम करता है।

, सेक्युलरिज्म भारतीय मुसलमानों से कहता है-मैं तुम्हें सेक्युलरिज्म और नौकरियों एवं कॉलेजों में पांच प्रतिशत आरक्षण दूंगा।

 वह उनसे यह नहीं कहता कि मैं शुरू से ही तुम्हारी बच्चियों को गणित, अर्थशास्त्र और विज्ञान की शिक्षा दूंगा।

 सेक्युलर हिंदू और मौलवी एक-दूसरे के साथी हैं क्योंकि सेक्युलर हिंदू बुर्का, तीन तलाक और बहुविवाह प्रथा की आलोचना नहीं करते।

 इस तरह देखें कि दोनों ही महिला विरोधी, प्रगति विरोधी और मानवाधिकार विरोधी हैं।

 सेक्युलरिज्म आतंकवाद से प्रेम करता है।

 जब नक्सली और जिहादी पकड़े जाते हैं तो सेक्युलर विद्वान नाराज हो जाते हैं।

 आधी शताब्दी से अधिक समय तक सत्तासीन सेक्युलरिज्म नक्सली आतंकवाद के साथ अपना अस्तित्व बनाए रहा।

 सेक्युलर सैनिकों के लिए कभी आंसू नहीं बहाते।

 प्रशांत भूषण जैसे सेक्युलर वकील आतंकी याकूब मेनन का जीवन बचाने उच्चतम न्यायालय का दरवाजा आधी रात को खटखटाते हैं।

 जाने-माने लेखक मिन्हाज मर्चेट ने दो नवंबर को ट्वीट किया ‘मैं समझता हूं कि शाहरुख खान ने कभी न कभी भारत के खिलाफ पाकिस्तानी आतंकवाद की निंदा करते हुए जरूर ही बयान जारी किया होगा।

 मैं उसे देखना चाहूंगा।

’ सेक्युलर पत्रकार राष्ट्रविरोध की हद तक जाते हैं।

 वे किसी किशोर की दीवानगी की तरह से परवेज मुशर्रफ को आमंत्रित करना पसंद करते हैं।

 मुशर्रफ कारगिल में भारत के खिलाफ आधुनिक समय के सबसे बड़े जिहाद के आतंकी षड्यंत्रकारी हैं।

 सेक्युलर दिखने के लिए सेक्युलर लोग दुश्मनों में भी अपने साथी खोज लेते हैं।

 अक्टूबर में पत्रकार जक्का जैकब ने पाक के पूर्व रक्षा मंत्री अहमद मुख्तार से बातचीत को वल्र्ड एक्सक्लूसिव बताया।

 पाकिस्तानी नेता भारत पर थूकें तब भी सेक्युलर पत्रकार उनसे विशेष साक्षात्कार करेंगे।

 अहमद मुख्तार ने कुछ भी नया नहीं कहा, लेकिन जैकब सेक्युलर दिखना चाहते थे।

, सेक्युलरिज्म भारत को अंदर से खोखला कर रहा है।

 1940 के दशक में सेक्युलर हिंदुओं ने सोचा कि स्थायी शांति के लिए अपना एक हिस्सा छोड़ दें और इस तरह 1947 में पाकिस्तान बना।

 पश्चिम बंगाल के बीरभूम जिले के कंगलापहाड़ी नामक गांव में सेक्युलर हिंदू अधिकारियों ने स्थानीय इस्लाम के साथ शांति बनाए रखने के लिए दुर्गा पूजा पर रोक लगा दी।

 यह ‘अल्पसंख्यक तुष्टिकरण’ नहीं है, यह इस्लाम का तुष्टिकरण है।

 हम सोचने को विवश हैं कि क्या हम पाकिस्तान में रह रहे हैं।

 राष्ट्रपति ने हाल में शांति के लिए कई बयान जारी किए हैं।

 उन्हें दुर्गा पूजा की अनुमति देने के लिए सेक्युलर हिंदू अधिकारियों से अनुरोध करना चाहिए।

 शाहरुख साहब, आप भारत के सबसे बड़े एक्टर हैं।

 आप यह जरूर जानते होंगे कि इमेज काम करती है और बॉलीवुड भी एक मीडिया ही है।

 ‘दैनिक जागरण’ के 15 अक्टूबर के अंक में मैंने भारतीय सेक्युलरिज्म के दोहरे चरित्र पर विस्तार से लिखा था।

 उम्मीद है कोई आपको उस लेख से अवगत कराएगा ताकि आप समझ सकें कि सेक्युलरिज्म मूल रूप राष्ट्रवाद-विरोधी, आधा पाकिस्तानी और आधा इस्लामी है।

 वह तो एक चौथाई बांग्लादेशी भी नहीं है।

 जब एक सेक्युलर पत्रकार का कैमरा सामने हो तो यह ध्यान रखें कि इस देश में सेक्युलर होना सबसे खराब अपराध है जो आप भारत की जनता के साथ कर सकते हैं।

 सेक्युलरिज्म भारत की जनता को बांटता है जबकि देशभक्ति उन्हें जोड़ती है।

-तुफैल अहमद (शिंगटन स्थित मिडिल ईस्ट मीडिया रिसर्च इंस्टीट्यूट से संबद्ध हैं)।

सौजन्य :- दैनिक जागरण , 7.11.2015।

