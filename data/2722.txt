बजट में छोटे उद्योगों पर ध्यान देकर जॉब बढ़ाएं (दैनिक भास्कर)।

देश में रोजगार बढ़ाने के लिए मैन्यूफैक्चरिंग और खासतौर पर अतिलघु, लघु और मध्यम उद्योग (एमएसएमई) क्षेत्र महत्वपूर्ण है।

 इस दृष्टि से आगामी बजट में इस क्षेत्र के अनुकूल कदम उठाना उिचत होगा।

 जीडीपी में योगदान, औद्योगिक उत्पादन और नौकरियां निर्मित करने की दृष्टि से इस क्षेत्र ने महत्वपूर्ण भूमिका निभाई है।

 हमारे जीडीपी में इसका योगदान मुश्किल से 38 फीसदी है, जबकि जर्मनी में यह 52 फीसदी, चीन में 58 फीसदी और दक्षिण अफ्रीका में 42 फीसदी है।

 जाहिर है भारत जैसी विशाल अर्थव्यवस्था में जीडीपी में योगदान व नौकरियां निर्मित करने की इससे अधिक नहीं तो इतनी तो गुंजाइश है ही।

 स्पर्द्धा करने लायक वित्तीय दरों, व टेक्नोलॉजी के वांछित स्तर के अभाव, श्रमिकों संबंधी मुद्‌दे, सिस्टम व सर्टिफिकेशन को अपनाने में देरी से क्षेत्र अपनी पूरी क्षमता के दोहन में नाकाम रहा है।

, इन विपरीत स्थितियों के बावजूद एमएसएमई सेक्टर ने उत्पादन, सेवा, मार्केटिंग और वितरण हर क्षेत्र में इनोवेटिव मॉडल विकसित करके चुनौतियों का सामना करने की क्षमता दिखाई है।

 बजट में निवेश पर अलाउंस देकर इस क्षमता में इजाफा करना चाहिए।

 गौरतलब है कि केंद्र सरकार ने भी इस क्षेत्र की ताकत को पहचाना है और राज्य सरकारों के साथ सलाह-मशविरा कर उसने इस क्षेत्र में बिज़नेस करने को आसान बनाने की दिशा में कई कदम उठाए हैं।

 उदाहरण के लिए एमएसएमई का पंजीयन बहुत जटिल और समयसाध्य कवायद थी लेकिन, अब स्व-प्रमाणीकरण पर आधारित ऑनलाइन उद्योग आधार रजिस्ट्रेशन से यह प्रक्रिया काफी हद तक सरल हो गई है।

 इसे कहीं से भी तीन मिनट के भीतर किया जा सकता है।

 फिर एमएसएमई मंत्रालय के विकास आयुक्त के दफ्तर में इंडियन एंटरप्राइज डेवलपमेंट सर्विसेस (आईईडीएस) का गठन दूरगामी कदम है।

 बजट में बिज़नेस आसान बनाने के कुछ और कदमों की अपेक्षा रहेगी।

, पिछले कुछ वर्षों में सरकार ने उद्योगों के विकास के लिए कई कदम उठाए हैं।

 इनमें ‘मेक इन इंडिया’ सबसे महत्वाकांक्षी है।

 इसका लक्ष्य मैन्यूफैक्चरिंग सेक्टर के आधार को व्यापक बनाना है।

 सरकार ने बिज़नेस करने को आसान बनाने की रैंकिंग पर ध्यान केंद्रित किया है, जिससे कई अंतरराष्ट्रीय और बड़ी कंपनियों के निवेश के लिए राह खुली है।

, वैश्विक कंपनियों द्वारा भारत में उत्पादन का आधार स्थापित करने पर अब एमएसएमई के लिए वैश्विक सप्लाई शृंखला का अंग बनने का मौका है।

 ऑटोमोबाइल, प्रतिरक्षा, एरोस्पेस, बायोटेक्नोलॉजी, आईटी व इलेक्ट्रॉनिक्स, एविएशन और ई-कॉमर्स आदि क्षेत्र में ये मौके मौजूद हैं।

 पिछले कुछ वर्षों में नए ब्रैंड्स के प्रवेश से इन उद्योगों को नई टेक्नोलॉजी, नए उत्पाद लाने, गुणवत्ता सुधारने, कुशलता लाने, योग्य बनाने के साथ लागत कम करने और स्थानीय कौशल के इस्तेमाल से नई टेक्नोलॉजी अपनाने की योग्यता को प्रदर्शित करने का मौका दिया है।

 बदले में इसने क्षमता विस्तार, विकास और सहायक उद्योगों की क्षमता को कारगर तरीके से बढ़ाने में उत्प्रेरक का काम किया है।

 बिज़नेस करने की आसानी से इलेक्ट्रॉनिक्स, रसायन, चमड़ा, कपड़ा, कृषि आधारित खाद्य प्रसंस्करण, दवाई उद्योग व मेडिकल उपकरणों के क्षेत्र में उत्साह पैदा हुआ है।

सेवा क्षेत्र में भी एमएसएमई की अत्यधिक संभावनाएं हैं इसमें इन उद्योगों ने संगठित खेरची व थोक बिक्री, व्यापार, ई-कॉमर्स, परिवहन व पर्यटन, साइबर सुरक्षा, संचार, स्वास्थ्य रक्षा, मीडिया व मनोरंजन क्षेत्र में इनोवेटिव सर्विस डिलीवरी मॉडल निर्मित कर अपनी ताकत दिखाई है।

 सेवा क्षेत्र ने बाध्यताओं व तीव्र वैश्विक स्पर्द्धा के बावजूद उच्च वृद्धि कायम रखी।

 आने वाले वर्षों में इस क्षेत्र के उद्योग अौर बढ़ेंगे और भारतीय अर्थव्यवस्था में महत्वपूर्ण भूमिका निभाएंगे।

, समय की मांग तो यही है कि एमएसएमई स्पर्द्धात्मक वातावरण में अपनी धार तेज करने के लिए नए उभरते टेक्नोलॉजिकल औजारों को अपनाएं।

 यह बहुत निर्णायक है, क्योंकि सेंसर व इंटरनेट ऑफ थिंग्स, कृत्रिम बुद्धिमत्ता, मशीन लर्निंग रोबोटिक्स, सोलार पीवी एनर्जी स्टोरेज, थ्री-डी विजुअलाइजेशन, मशीन इंटरनेट एंड क्लाउड, िबग डेटा, मानवरहित यान, नैनो सैटेलाइट, ई-मनी एंड फाइनेंस आदि ने ज्यादातर परम्परागत उद्योगों में बिज़नेस को बदलकर रख दिया है।

 बजट में नवीनतम टेक्नोलॉजी के आयात पर रियायतों की अपेक्षा होगी।

 इसी के साथ एमएसएमई क्षेत्र को यह समझना होगा कि घरेलू और अंतरराष्ट्रीय बाजार में उत्पादन के स्तर के बदलते परिदृश्य को भी ध्यान में रखें।

 कई बार एमएसएमई के लिए कानूनी प्रक्रियाओं का पालन करना बहुत चुनौतीपूर्ण हो जाता है लेकिन, यही सोर्सिंग का तय करती है।

 इसी वजह से एमएसएमई को घरेलू और वैश्विक वैल्यू चैन में सप्लाई की प्राथमिक पसंद बनने के लिए वांछित प्रक्रियाओं और मानकों को अपनाना होगा।

 इस संबंध में किसी प्रकार के ट्रेनिंग का बजटीय प्रावधान होना चाहिए।

, सारांश यह है कि आर्थिक वृद्धि में एमएसएमई सेक्टर के योगदान को पहचान तो लिया गया है।

 अब ‘मेक इन इंडिया’ जैसे कार्यक्रमों के फोकस में इन्हें रखना होगा, क्योंकि बड़े उद्योगों की तुलना में ये उद्योग ही अधिक तेजी से नौकरियां पैदा कर पाएंगे।

 बड़े उद्योगों में टेक्नोलॉजी में सुधार उन्हें मानव श्रम बल कम करने को मजबूर कर देता है।

 इस सेक्टर को गुणवत्तापूर्ण प्रतिभाएं मुहैया कराने, समस्या समाधान, इनोवेटिव पद्धतियों अौर प्रबंधन के साथ पूंजी का अभाव भी दूर करना चाहिए।

 इसके साथ नीतिगत माहौल ऐसा हो कि इन उद्योगों में प्रक्रियाओं का सरलीकरण हो ताकि इस सेक्टर को मदद मिल सके।

 बजट में ऐसे कदम उठाए जाएंं कि उन उद्योगों की जमीन तक पहुंच हो, उन्हें समय पर निर्माण की अनुमति मिले, पर्यावरण संबंधी मंजूरियां तेजी से मिले।

 पानी, बिजली, कुशल श्रमिक, कर्ज व वित्त, बाजार तक पहुंच, कच्चे माल की उपलब्धता यह सब हमें स्पर्द्धात्मक कीमतों पर उपलब्ध कराना होगा।

(ये लेखक के अपने विचार हैं।

)।

संजय भाटिया।

अध्यक्ष, अतिलघु, छोटे और मध्यम उद्यमों का फिक्की महासंघ, सौजन्य- दैनिक भास्कर।

