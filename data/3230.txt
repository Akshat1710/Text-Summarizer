नोटबंदी के झटके का असर आम बजट पर सबकी नजर (बिजनेस स्टैंडर्ड)।

नोटबंदी को लेकर देश के अंदर और बाहर लगातार चर्चा चलती रही।

 भारत में इसे बिना किसी को विश्वास में लिए उठाए गए, एक तगड़े राजनीतिक कदम, कष्ट पहुंचाने वाले बड़े और यहां तक कि अनावश्यक कदम के रूप में देखा गया।

 परंतु साथ ही यह भी माना गया कि यह ऐसा कदम था जो व्यापक था जिसे समझा जा सकता था।

 देश के बाहर इसे लेकर ऐसी कोई सफाई नहीं दी गई।

 इस कदम ने न केवल सरकार की नीतिगत क्रियान्वयन क्षमता को कठघरे में ला दिया बल्कि नरेंद्र मोदी की क्षमता को लेकर जो प्रतिष्ठा है उसको भी तार-तार किया।

 इसे लेकर हैरानी का भाव है।

 इसके बाद यह सवाल उठने लगा है कि क्या भारत के निर्णय प्रक्रिया में शामिल लोगों को जरा सा भी अंदाजा है कि अर्थव्यवस्था को कैसे चलाया जाता है।

 इससे वही आम धारणा मजबूत होती है कि भारतीय शासन व्यवस्था अनधिकृत हस्तक्षेप करती है और अपने निर्णयों के आर्थिक परिणामों पर भी विचार नहीं करती।

अरुण जेटली का चौथा बजट इसी परिदृश्य में पेश किया जाएगा।

 इस बारे में पहले ही काफी कुछ लिखा जा चुका है कि कैसे उनको नोटबंदी के बाद मांग में आई कमी को देखते हुए विश्वास बहाली के उपाय करने होंगे।

 लेकिन यह भी उतना ही अहम होगा कि बजट दुनिया भर में देश के नीतिगत निर्णयों के बारे में किस हद तक विश्वास बहाल कर पाता है।

 शायद हमें यह सुनना पसंद न हो लेकिन निवेश केंद्र के रूप में हमारी प्रतिष्ठा को गहरा झटका लगा है।

 हम भले ही काले धन और डिजिटल अर्थव्यवस्था को लेकर सरकार की बातें गंभीरता से सुन रहे हों लेकिन शेष विश्व को इससे कोई मतलब नहीं।

 जेटली के लिए परिस्थितियां पहले जैसी ही हैं।

 गत वर्ष इस समय तक नरेंद्र मोदी सरकार से अपेक्षाएं एकदम निचले स्तर पर पहुंच गई थीं।

 आर्थिक नीति में कोई सुसंगतता नहीं दिख रही थी।

 वह काफी धीमी और भ्रमित नजर आ रही थी।

 परंतु पिछले बजट में सरकार की लोकलुभावन होने की कवायद साफ नजर आई।

 वित्त मंत्री अरुण जेटली ने वर्ष 2016 में एक अग्रसोची बजट पेश किया।

 उसमें कर सुधारों और लोक कल्याण आपूर्ति व्यवस्था को लेकर चिंता सामने थी।

 इसके बाद सरकार के नीतिगत चयन को लेकर एक हद तक विश्वास बहाल हुआ।

, खेद की बात है कि तब से अब तक सबकुछ बहुत अच्छा नहीं रहा।

 रघुराम राजन की आरबीआई से विदाई ने इस धारणा को झटका दिया कि देश में स्वतंत्र संस्थान सहज ढंग से काम कर रहे हैं।

 बैंकिंग क्षेत्र में समस्याएं बरकरार हैं।

 राजन के जाने के बाद फंसे हुए कर्ज के मोर्चे पर भी मामला ढीला हो गया है।

 वस्तु एवं सेवा कर अवश्य हकीकत बन गया है लेकिन बीते एक साल की गतिविधियां बताती हैं कि सरकार क्रियान्वयन के लिए पूरी तरह तैयार नहीं है।

 लेकिन विदेशी पूंजी को लेकर कुछ ऐसे कदम उठाए गए जो समझ से परे हैं।

 एनकेके डोकोमो को देश से पैसा वापस न ले जाने देना और कई द्विपक्षीय संधियों को रद्द करना ऐसे ही कदम हैं।

 इससे प्रधानमंत्री के मेक इन इंडिया के अभियान को ही झटका पहुंचता है।

 मानो इतना ही काफी नहीं था कि हमें नोटबंदी का सामना करना पड़ा।

 जाहिर है जेटली और उनकी टीम को एक और काम करना है।

 इस वर्ष उनके सामने हालात अधिक कठिन होंगे।

 प्रधानमंत्री ने लोकलुभावनवाद बरकरार रखा है।

 नए साल का उनका संबोधन इस बात का गवाह है।

 इस बीच उत्तर प्रदेश के अहम विधानसभा चुनाव सामने हैं।

 इस बीच अगले आम चुनाव की तैयारी भी लगभग शुरू हो चुकी है।

 इस वर्ष जीडीपी और राजकोषीय घाटे का अनुपात घटकर तीन फीसदी रहने का अनुमान है।

 कच्चे तेल और जिंस कीमतों में आई कमी की वजह से अब तक जो लाभ मिला वह शायद आगे न मिले।

 इसका सरकार के संसाधनों पर बहुत असर होगा और साथ ही देश की वृद्धि दर पर भी।

 हमारे देश में यह लागत कटौती पर अधिक आधारित रही है, बजाय कि उत्पादकता में बढ़ोतरी के।

, बजट की कवायद कई अनिश्चितताओं के बीच पूरी की जाएगी।

 मसलन वास्तविक वृद्घि अनिश्चित है क्योंकि उपलब्ध आंकड़े नोटबंदी के पहले के हैं।

 अगले वर्ष का वास्तविक राजस्व रहस्य बना हुआ है क्योंकि जीएसटी इसे प्रभावित करेगा।

 इस वर्ष कर राजस्व भी पहेली बना रहेगा और यह स्पष्टï नहीं है कि गत वर्ष कुछ बड़े इजाफे क्यों हुए और क्या उनमें स्थायित्व है।

 जेटली को कई दबावों का सामना करना होगा।

 शायद प्रधानमंत्री चाहें कि बजट में लोकलुभावन वादे शामिल हों।

 जेटली को इसके लिए संसाधन तलाश करने होंगे।

 नोटबंदी ने कई उद्योगों को प्रभावित किया है इनमें विनिर्माण और अचल संपत्ति प्रमुख हैं।

 बजट में उनका ध्यान रखना होगा।

 वित्त मंत्री पहले ही करों को तार्किक बनाने का वादा कर चुके हैं और आय कर दरों में भी कमी होती दिखती है।

, आप पूछ सकते हैं कि ऐसे में वह राजकोषीय समावेशन का काम छोड़कर घरेलू राजनीति के लिए अहम निर्णय क्यों नहीं लेते।

 वर्ष 2017 में वैश्विक पूंजी उभरते बाजारों से और दूर हो सकती है जबकि भारत के लिए यह पूंजी आवश्यक है।

 निजी क्षेत्र निवेश का इच्छुक नहीं दिख रहा है।

 कई बड़ी कंपनियां ऋण से त्रस्त हैं।

 बैंक अलग समस्याओं से दो चार हैं।

 नीतिगत पंगुता जैसी सुर्खियां गायब हैं लेकिन निवेश तो रुका हुआ ही है।

 पूंजी निवेश का आगमन और उसके विभिन्न क्षेत्रों और परियोजनाओं तक पहुंचते रहना आवश्यक है।

 बजट में इस बात को भी ध्यान में रखना होगा।

 भारत की क्रेडिट रेटिंग निवेश श्रेणी की है और उसका राजकोषीय अनुशासन इसके लिए जिम्मेदार है।

 इस लिहाज से देखा जाए तो रेटिंग में गिरावट इस मौके पर बहुत नुकसानदेह साबित हो सकती है।

 जेटली को राजकोषीय नीति का ध्यान रखना होगा।

 परंतु सबसे अहम बात यह होगी कि बजट विश्वसनीय, सुधारोन्मुखी और अग्रगामी सोच वाला हो।

 बजट के दौरान नीतिगत चयन में परिपक्वता दिखानी होगी।

 अगर ऐसा नहीं किया गया तो देश को नोटबंदी से जो झटका लगा है उसमें सुधार की प्रक्रिया शुरू भी नहीं हो पाएगी।

, – मिहिर शर्मा।

सौजन्य- बिजनेस स्टैंडर्ड।

