अर्थव्यवस्था से ज्यादा सियासत का रहा माद्दा (बिजनेस स्टैंडर्ड)।

वर्ष 2016 अर्थव्यवस्था नहीं बल्कि राजनीतिक अर्थव्यवस्था की दृष्टिï से उथल-पुथल भरा रहा।

 यह बात इस वर्ष दुनिया में कई लोगों को चौंकाने का सबब बनी।

 विस्तार से बता रहे हैं सुमन बेरी।

वर्ष 2016 में ऐसी तमाम घटनाएं घटी हैं जिनका मैंने और मुझ जैसे तमाम टीकाकारों ने भरपूर लुत्फ लिया है।

 जनवरी से मई तक मेरा आशियाना नीदरलैंड में रहा।

 वहां यूरोप का भविष्य ही चिंता का सबसे बड़ा सबब था और अब भी है।

 जून में ब्रिटेन का यूरोपीय संघ से बाहर होना और गत सप्ताहांत इटली के राजनीतिक सुधार भी इस कड़ी का हिस्सा हैं।

जून से एक बार फिर दिल्ली मेरा ठिकाना बनी।

 बीते पांच महीनों में हुई घटनाएं झकझोरने वाली रहीं।

 रिजर्व बैंक के नए गवर्नर की नियुक्ति, देश के सबसे बड़े कारोबारी घराने में विवाद, अप्रत्यक्ष कर व्यवस्था में बड़े सुधार के लिए संविधान संशोधन को संसद की मंजूरी और हाल ही में नोटबंदी के रूप में मुद्रा सुधार।

, यूरोप और भारत से जुड़ी इन घटनाओं के दरमियान अमेरिकी राष्ट्रपति चुनाव के रूप में एक और अहम घटना इस बीच घटी।

 इसने जिस अचरज को जन्म दिया है वह हमें आने वाले वक्त में भी चौंकाता रहेगा।

 मैं और मेरी पत्नी आठ नवंबर की शाम वॉशिंगटन पहुंचे।

 हमने देखा कि किस तरह मीडिया और राजनीतिक प्रतिष्ठïान तक अमेरिकी राष्ट्रपति चुनाव के अप्रत्याशित नतीजों को लेकर विचलित थे।

, जैसा कि एक अमेरिकी टीकाकार ने लिखा डोनाल्ड ट्रंप ने अपनी इस विजय यात्रा में दो अमेरिकी राजनीतिक खानदानों का उन्मूलन किया।

 ये थे क्लिंटन और बुश परिवार।

 ट्रंप ने देश की कम से कम आधी आबादी की उस भावना की तीव्रता को भुनाया जो चीन को परास्त करने की आकांक्षा पाले हुए है।

 राष्ट्रपति चुनाव के चौंकाने वाले नतीजों के अलावा जिस बात ने मुझे चौंकाया वह थी अमेरिका में रिपब्लिकन पार्टी की मजबूती।

 कुल 50 अमेरिकी राज्यों में से 31 में अब रिपब्लिकन पार्टी के गवर्नर हैं।

 इनमें से अधिकांश प्रांतों में दोनों सदनों पर रिपब्लिकन पार्टी का ही कब्जा है।

 पहले मुझे लग रहा था कि अश्वेतों, हिस्पनी समुदाय और महिलाओं को अलग थलग करके रिपब्लिकन पार्टी ने राजनीतिक चूक की है।

 मैं इस नतीजे पर पहुंचा कि एक प्रतिबद्घ जमीनी संस्थान भी उतना ही अहम है जितना कि वोट बैंक या पहचान की राजनीति।

, मीडिया, लोकलुभावनवाद और कुलीनतंत्र के आपसी रिश्तों की दृष्टि से भी यह अहम है।

 जैसा कि व्यापक तौर पर कहा गया ट्रंप ने क्लिंटन के खिलाफ के खिलाफ वित्तीय अक्षमता की एक अहम समस्या से पार पाया क्योंकि उनको मुख्य धारा के मीडिया से मुफ्त प्रचार हासिल हुआ।

 इसके अलावा उन्होंने सोशल मीडिया की मदद से भी खूब प्रचार किया।

 उन्होंने पूरी तरह सत्ता विरोधी और लोकलुभावन प्रचार अभियान चलाया।

 उनकी नीतिगत प्राथमिकताएं क्या होंगी यह अब तक स्पष्टï रूप से उजागर नहीं है।

 अब तक उन्होंने जो भी चयन संबंधी रुझान दिखाए हैं उनके आधार पर कुछ भी साफ तौर पर समझ पाना मुश्किल है।

 स्पष्टï कहा जाए तो क्लिंटन के राष्ट्रपति बनने पर भी इसमें कोई बदलाव होने की संभावना कम ही थी।

 राष्ट्रपति बराक ओबामा ने भी अपने चयन के जरिए तमाम मूल समर्थकों को खासा निराश किया था।

, अगर मुझे अपने पूर्व नियोक्ता शेल को संदर्भित करने की इजाजत हो तो कहा जा सकता है कि ट्रंप की जीत माउंटेन परिदृश्य की पुष्टिï करती है।

 इस परिदृश्य में सत्ता बुर्जुआ वर्ग के हाथ में केंद्रित रहती है जो सफलतापूर्वक निचले स्तर के लोगों का अनुकूलन करता है।

 इस दौरान वह कुछ प्रतीकात्मक कदम उठाता है जिनका मकसद यह जताना होता है कि वह उनके हितों की रक्षा कर रहा है और उनके लिए काम कर रहा है।

 ट्रंप की जीत ने यह दिखाया है कि न्यू मीडिया का किस कदर प्रभावी इस्तेमाल किया जा सकता है।

 यह परिदृश्य लंबे समय से चली आ रही जीवाश्म ईंधन की कम कीमतों से भी मेल खाता है जहां उत्खनन क्षेत्र की बाधाएं कम हुई हैं।

 खासतौर पर अपारंपरिक गैस के मामले में।

 हाल ही में पेट्रोलियम उत्पादक देशों के संगठन ने उत्पादन कम करने संबंधी समझौते पर हस्ताक्षर किए हैं।

 इसके अलावा हमारे देश में पेट्रोटेक सम्मेलन में जो कुछ हुआ उससे यही अंदाजा लगता है कि ऊर्जा क्षेत्र के बड़े कारोबारी भी ट्रंप की जीत के बाद समान नतीजे पर पहुंचे हैं।

, आठ नवंबर को अमेरिका में रहने के चलते मैं उस वक्त अपने ही देश में रहने से वंचित रह गया जब यहां बड़े नोटों को बंद करने की घोषणा के साथ एक भूचाल सा आया।

 तमाम प्रयासों के बावजूद मुझे उतनी दूर रहकर इस कदम का तुक समझ में नहीं आया।

 मुझे इसका असर एक सप्ताह पहले भारत वापसी के बाद ही देखने को मिला।

 इस कदम को लेकर तमाम उद्देश्य जाहिर किए गए हैं लेकिन यहां मैं केवल मौद्रिक और राजकोषीय पहलुओं पर ही बात करूंगा।

, उभरते बाजारों के लोक लेखा के बारे में जो भी जानकारी मौजूद है उसके आधार पर सार्वजनिक क्षेत्र की व्याख्या और राज्य की ऋण शोधन क्षमता को लेकर तमाम बहस हो सकती है।

 यह वह जानकारी है जिसमें हमारे मौजूदा आरबीआई गवर्नर ने अतीत में अहम योगदान दिया है।

 यहां दो बिंदु प्रासांगिक हैं।

 पहला यह कि जनता ने बड़े पैमाने पर जो मुद्रा स्वेच्छा से जमा कर रखी थी वह सरकार के लिए तोहफा बनी।

 यह एक तरह के राजस्व की तरह ही है।

 यह राशि पहले केंद्रीय बैंक के पास आई और बतौर मुनाफा राजकोष पहुंची।

 सरकार का ऐसा कोई भी कदम जो जनता की मुद्रा एकत्रित करने की इच्छा को कम करे, उसकी राजकोषीय कीमत होती है।

 बेहतर कर अनुपालन से अर्जित होने वाले राजकोषीय लाभ के जरिए मुद्रा संबंधी कदम के कारण होने वाले संभावित नुकसान की भरपाई होनी चाहिए।

 फिलहाल दोनों के आकार के बारे में कोई जानकारी नहीं है।

 यह तो वक्त ही बताएगा कि इस संबंध में क्या सामने आता है।

, दूसरा बिंदु बैलेंस शीट से संबंधित है।

 मीडिया में आ रही रिपोर्ट बताती हैं कि अगर नोट विनिमय पहले के बकाया की तुलना में कम रहा तो आरबीआई को जबरदस्त लाभ हासिल होने वाला है।

 केंद्रीय बैंक की लेखा प्रक्रिया जटिल है।

 आरबीआई ने इश्यू और बैंकिंग बैलेंस शीट को अलग-अलग कर इसे और अधिक जटिल बना दिया।

 मेरा अनुमान है कि मुद्रा की वापसी में होने वाली कोई भी कमी अंतत: आरबीआई की पूंजीगत स्थिति की मदद करेगी।

 वाणिज्यिक बैंकों के कमजोर होने की स्थिति में मुद्रा की मांग को लगने वाले झटके और वित्तीय स्थिति में व्याप्त तनाव को देखते हुए कहा जा सकता है कि आरबीआई की बैलेंस शीट इस अप्रत्याशित लाभ के लिए एकदम उपयुक्त है।

– सुमन बेरी।

सौजन्य – बिजनेस स्टैंडर्ड।

