भुगतान संतुलन संकट पर ठीक नहीं संतुष्टि(बिजनेस स्टैंडर्ड)।

दो वर्ष पहले पैदा हुए भुगतान संतुलन के संकट की पृष्ठभूमि पिछले कई सालों से तैयार हो रही थी।

 इसे लेकर विस्तार से अपनी राय रख रहे हैं शंकर आचार्य तकरीबन दो साल से कुछ अधिक पहले की बात है वर्ष 2013 की गर्मियों में भारत को भुगतान संतुलन की समस्या का सामना करना पड़ा था।

 हालांकि ट्विटर के इस युग में स्मृति कमजोर हो चली है, फिर भी यह याद करना श्रेयस्कर होगा कि उस वर्ष मई में भारत का बाह्यï वित्त गंभीर दबाव में आ गया था जब अमेरिकी केंद्रीय बैंक फेडरल रिजर्व ने कहा था कि वह दूसरे दौर की क्वांटिटेटिव ईजिंग (आर्थिक प्रोत्साहन) यानी क्यूई 2 को चरणबद्घ तरीके से समाप्त करेगा।

 घोषणा के बाद पूंजी का तेज बहिर्गमन हुआ था।

 खासतौर पर विदेशी पोर्टफोलियो निवेशकों ने अपना धन बाहर निकाला था और यह प्रक्रिया पूरी गर्मी चलती रही।

, भारतीय रिजर्व बैंक (आरबीआई) द्वारा डॉलर की जबरदस्त बिकवाली और जुलाई 2013 में अल्पावधि की ब्याज दरों में 300 आधार अंकों की जबरदस्त तेजी के बावजूद रुपये और डॉलर के विनिमय में अगस्त तक 70 फीसदी की गिरावट आई।

 मुद्रा बाजार में स्थिरता सितंबर के बाद ही स्थापित हो सकी।

 यही वह समय था जब सोने के आयात पर पहले लगाए गए नियंत्रण का प्रभाव नजर आना शुरू हुआ।

 इस बीच वाणिज्यिक बैंकों की अल्पावधि की उधारी को विशेष स्वैप योजना के जरिये डॉलर से जुड़े विदेशी मुद्रा जमा से निपटाया गया।

 सितंबर के ही मध्य में फेडरल रिजर्व ने मई की अपनी घोषणा के सुर थोड़े बदले।

, वास्तव में भुगतान संतुलन का संकट पिछले कई सालों से बन रहा था।

 चालू खाते का घाटा वर्ष 2009-10 से ही सकल घरेलू उत्पाद के 2-2.5 फीसदी के जोखिम के स्तर से काफी ऊपर था।

 वर्ष 2011-12 और 2012-13 में यह क्रमश: जीडीपी के 4.3 फीसदी और 4.8 फीसदी के बराबर हो गया।

 इस सिलसिले में बाहरी चेतावनियों की भी कोई कमी नहीं थी।

 लेकिन मई 2013 में फेडरल रिजर्व की घोषणा के बाद बाह्यï वित्त की पहले से भंगुर अवस्था संकट की स्थिति में परिवर्तित हो गई।

, सरकार और आरबीआई ने संकट से बचाव के लिए जो तरीके अपनाए वे भी पर्याप्त प्रभावी साबित हुए।

 चालू खाते के घाटे में तेजी से गिरावट आई और वह वर्ष 2012-13 में जीडीपी के 4.8 फीसदी से घटकर वर्ष 2013-14 में जीडीपी का महज 1.7 फीसदी और वर्ष 2014-15 में 1.4 फीसदी रह गया।

 चालू वित्त वर्ष में इसमें थोड़ी और कमी आ सकती है।

 नीतिगत कदमों के चलते सोने के आयात में कमी और विशिष्टï स्वैप योजना के तहत विदेशी मुद्रा के सफल प्रवर्तन ने भी बाहरी भुगतान को संतुलित किया है और उसमें सुधार आया है।

, ऐसे में यह प्रश्न उठता है कि क्या देश के वरिष्ठï सरकारी प्रवक्ताओं का यह कहना सही है कि देश की आर्थिक बुनियाद मजबूत है और आर्थिक विकास, बाह्यï वित्त, राजकोषीय सुदृढ़ीकरण और मुद्रा की स्थिरता के मामले में वह अन्य उभरती अर्थव्यवस्थाओं की तुलना में बेहतर है।

 इस बारे में हमें और गंभीरता से सोचना होगा या आंकड़ों पर और गौर करना होगा।

, जरा निम्र बातों पर विचार करें:, वर्ष 2012-12 और 2014-15 में पूरा निम्र समायोजन आयात में जीडीपी के संदर्भ में पांच फीसदी की कमी की वजह से आया जो वर्ष 2012-13 में जीडीपी के 27.4 फीसदी से घटकर वर्ष 2014-15 में 22.5 फीसदी रह गया।

 इसके लिए मोटे तौर पर सोने के आयात पर लगी सीमा, जीडीपी वृद्घि में धीमापन और वर्ष 2014 की गर्मियों के बाद तेल एवं जिंस कीमतों में आई गिरावट जिम्मेदार थी।

, अहम बात यह है कि सीएडी के समायोजन का श्रेय निर्यातजीडीपी अनुपात में सुधार को नहीं दिया जा सकता है।

 हां, यह अनुपात वर्ष 2012-13 के 16.7 फीसदी से घटकर वर्ष 2014-15 में 15.4 फीसदी अवश्य हो गया।

 मौजूदा निराशाजनक रुझान के बीच वर्ष 2015-16 में इसमें और अधिक गिरावट आ सकती है।

 वर्ष 2015 के अप्रैल-अगस्त के कारोबारी आंकड़े बताते हैं कि निर्यात की डॉलर संदर्भित आय में 16 फीसदी की कमी आई है।

 यह वर्ष 1991-92 के भुगतान संतुलन के संकट के समय निर्यात के प्रदर्शन से एकदम उलट है।

 उस वक्त सालाना निर्यात वृद्घि में तेजी से सुधार हुआ था और वह सन 1993-94 तक डॉलर के संदर्भ में 20 फीसदी के ऊपर निकल गई।

 अगले दो साल तक वह लगभग इसी गति से बढ़ती रही।

, तीसरा, पिछले दो साल में जीडीपी के नेट इनविजिबल (सेवा संबंधी कारक) में कोई सुधार नहीं हुआ है।

 सच तो यह है कि इसमें गिरावट आई और यह वर्ष 2012-12 के 5.9 फीसदी से घटकर वर्ष 2014-15 में जीडीपी के 5.7 फीसदी के बराबर रह गया।

 यह 7.5 फीसदी के उच्चतम स्तर से काफी कम है जो उसने वर्ष 2008-09 में हासिल किया था।

 जीडीपी की तुलना के रूप में प्रमुख इनविजिबल श्रेणियों में सॉफ्टवेयर निर्यात और विदेशों से आने वाला निजी धन या तो स्थिर रहा है या घटा है।

 अगर तेल कीमतों में नरमी बनी रही तो बाहर से आने वाले धन में और गिरावट आ सकती है।

, चौथा, चूंकि सीएडी में अहम गिरावट केवल आयात में कमी के चलते आई है तो ऐसे में इसके भविष्य की स्थिरता मोटे तौर पर अंतरराष्टï्रीय तेल एवं अन्य जिंस (सोना समेत) कीमतों में बदलाव पर निर्भर है।

, मूल सबक यह है कि पिछले दो साल में चालू खाते के समायोजन का रुख मध्यम अवधि में बाहरी वित्त की स्थिरता को सीमित सुरक्षा ही मुहैया करा पा रहा है।

 हाल ही में पूंजी की आवक (खासतौर पर पोर्टफोलियो आवक) में जो अस्थिरता आई है उसने गंभीरता में इजाफा किया है।

 खासतौर पर बाहरी ऋण (जो गत दो साल में 70 अरब डॉलर तक बढ़ा है) में अल्पावधि का घटक 40 फीसदी है।

 इसके अलावा अमेरिकी नीतिगत दरों में अगले 9 से 12 महीनों के दौरान तेज इजाफा देखने को मिल सकता है।

 यह भी चिंता की वजह है।

, मैं यह नहीं कहना चाहता कि भुगतान संतुलन के मोर्चे पर जल्दी कोई समस्या खड़ी हो सकती है।

 बहरहाल मैं यह जरूर सोचता हूं कि फिलहाल वृहद संतुलन को लेकर जो आश्वस्ति का भाव है वह उचित नहीं।

 अगर हम मध्यम अवधि में भुगतान संतुलन को लेकर गंभीर हैं तो हमें नीतिगत प्राथमिकताओं पर ध्यान केंद्रित करना होगा।

 इसमें राजकोषीय सुदृढ़ीकरण, उत्पादकता बढ़ाने वाले सुधारों पर जोर आवश्यक है क्योंकि उनका संबंध उद्योग जगत और बुनियादी ढांचे से है।

 इसके अलावा लंबित परियोजनाओं से निपटना होगा, एक प्रतिस्पर्धी विनिमय दर लानी होगी, कारोबारी सुगमता बढ़ानी होगी और बाहरी घाटे को देखते हुए नीतिगत मोर्चे पर समझदारी अपनानी होगी।

, सौजन्य :-बिजनेस स्टैंडर्ड ,13.10.2015,लेखक:-शंकर आचार्य।

