जल्लीकट्टू: सांस्कृतिक परंपरा या कूररता।

 (पत्रिका)।

तमिलनाडु के लोकप्रिय सांस्कृतिक खेल जल्लीकट्टू पर पाबंदी है।

 न्यायालय के स्तर पर लगी इस पाबंदी का जबर्दस्त जन विरोध हो रहा है।

 राजनीतिक दल और तमिलनाडु की फिल्मी हस्तियां भी इस जनविरोध में शामिल हैं।

 क्या वाकई इस खेल में परंपरा के नाम पर पशु क्रूरता होती है।

 ऐसा होता है तो क्या हैं इसके कारण।

 क्या इन कारणों का निवारण संभव है।

 या फिर, लोक परंपरा के नाम पर केवल राजनीतिक रोटिया ही सेकी जाती रहेंगी।

 इन्हीं सवालों पर बड़ी बहस, मान्यताओं और परंपराओं को जिंदा रखना ही होगा (गोहर अजीज सामाजिक कार्यकर्ता ), हमारी धार्मिक मान्यताओं और परंपराओं को जिंदा रखने की कोशिश सालों से हो रही है।

 ऐसी परंपराओं के पीछे कोई न कोई मकसद छिपा होता है।

 तमिलनाडु में पोंगल के दौरान खेले जाने वाले लोकप्रिय खेल जल्लीकट्टू के विरोध की बातें भी वे ही लोग कर रहे हैं जो इसका महत्व नहीं समझते।

 तमिलनाडु के लोग जल्लीकट्टू को अपनी संस्कृति का हिस्सा मानते हैं।

 यह परंपरा यहां हजारों साल पुरानी है इसलिए इसको लेकर किसी भी विवाद में लोगों की भावनाएं जुडऩा स्वाभाविक है।

 एक बात हमें समझनी होगी कि जल्लीकट्टू मूलत: बेहतर नस्ल के सांडों संरक्षित करने का एक तरीका है।

 तमिलनाडु में पहले सांडों की पांच प्रमुख नस्लें थीं।

 अब इनमें से एक तो बिल्कुल ही खत्म हो गई और शेष भी धीरे-धीरे खत्म होने को हैं।

 जाहिर है कि विदेशी नस्ल को बढ़ावा देने वाले कतई नहीं चाहेंगे कि भारतीय नस्लें बनी रहें।

 जल्लीकट्टू के लिए जिस सांड को चुना जाता है उसको ग्रामीण मंदिर के लिए भगवान मानकर छोड़ देते हैं।

 इनके प्रति लोगों का इतना आदर होता है कि यदि ये किसी के घर या खेत में घुस भी जाएं तो लोग उसे शुभ मानते हैं।

 इन्हें कोई कत्लखाने में नहीे भेजते।

 यहां तक कि इनके मरने के बाद भी जुलूस के साथ समाधि देकर और समाधि स्थल को पूजा जाता है।

 यह परंपरा दरअसल खेतों के लिए काफी अहम माने जाने वाले सांडों को संरक्षित करने व उनको सम्मान देने का ही हिस्सा है।

 सब जानते हैं कि समूची ग्रामीण अर्थव्यवस्था इनके जरिये तैयार बैलों पर ही निर्भर है।

 रही बात जल्लीकट्टू के सांडों के सींग से सिक्के लूटने की परिपाटी की।

इसमें भी किसान को आर्थिक दृष्टि से मजबूत करने का भाव रहता है।

 सांड के सींगों में कपड़े में लपेटकर का पहले सोने-चांदी के सिक्के इसीलिए बांधे जाते थे ताकि ये किसी को मिले तो उसको आर्थिक संबल मिल सके।

 मेरा तो यह कहना है कि जनभावनाओं से जुड़े इस मुद्दे को लोग राजनीतिक रंग देने में लगे हैं।

 रहा सवाल सांडों को किसी भी तरह का नुकसान पहुंचाने की बात, मैं नहीं समझती कि जिन सांडोंं को लोग बच्चों की तरह पालते हों उसे कोई नुकसान पहुंचाएंगे।

 ऐसा होता भी नहीं है।

 जो लोग पशु क्रूरता के नाम पर वीडियो बनाकर दिखा रहे हैं, उनकी असलियत संदिग्ध हैं।

 हां, एकाध घटनाएं अपवाद हो सकती हैं।

 दूसरी ओर, इस आयोजन में लोगों की जान जाने की बातें भी कही जाती है।

 ऐसे आयोजनों में बाकायदा बीमा होता है।

 मुझे कोई यह बता दे कि अब तक कितने लोगों ने बीमा कंपनियों से मुआवजा उठाया।

 यह सिर्फ विरोध के लिए विरोध है।

 हमारी संस्कृति से खिलवाड़ कर विदेशी कंपनियों को फायदा पहुंचाने का षड्यंत्र है।

 सांड और बैल हमारी संस्कृति और पहचान का हिस्सा है।

 कुछ नियम बनाए जा सकते हैं लेकिन खेल को खत्म नहीं किया जाना चाहिए, हावी होती व्यावसायिकता से बढ़ी है यह समस्या (प्रो. पद्मिनी स्वामीनाथन समाजशास्त्री), इसमें दो राय नहीं है कि जल्लीकट्टू तमिलनाडु का लोकप्रिय सांस्कृतिक खेल है।

 इस खेल में लोगों के बीच खुले मैदान सांड को छोड़ दिया जाता है।

 लोग सांड की कूब को पकड़कर उसे नियंत्रित करने का प्रयास करते हैं और सांड बचने की कोशिश करता है।

 कुछ इलाकों में सांड के सींगों पर लगाई गई झंडियों को हासिल करना होता है तो कुछ इलाके में कुछ दूर तक सांड की सवारी भी करनी होती है।

, कहीं-कहीं पर सांड के सींगों बंधे सिक्कों को हासिल करना होना होता है।

 सैकड़ों वर्षों से चल रहे इस पारंपरिक खेल में मानव की शारीरिक ताकत का प्रदर्शन होता है जिसे अनेक फिल्मों में भी रोचक ढंग से दिखाया जाता रहा है।

 शायद यह भी एक बड़ी वजह है कि तमिलनाडु फिल्म उद्योग के सितारे भी जल्लीकट्टू पर पाबंदी के जनविरोध में शामिल हो गए हैं।

 इस परंपरा को जारी रखने के लिए जुटते जनसमर्थन के मद्देनजर तमिलनाडु में राजनीतिक रस्साकसी भी शुरू हो गई है।

, इसके समर्थन में डीएमके ने जेल भरो आंदोलन की शुरुआत करने की बात कही है तो तमिलनाडु के मुख्यमंत्री ओ. पन्नीर सेलवम ने अध्यादेश लाकर इस परंपरा को जारी रखने का आश्वासन भी दिया है।

 बात अटक रही है तो मद्रास उच्च न्यायालय की ओर से जिसने मामले में हस्तक्षेप करने से मना कर दिया है।

 दरअसल स्थिति यह है कि बरसों पुराने इस सांस्कृतिक खेल को रोचक बनाने की कोशिश में इसका व्यावसायीकरण होने लगा है।

 खेल के कई प्रायोजक बन गए हैं।

 सांड नियंत्रण की शर्तें कड़ी होने लगीं और इसके लिए बड़े-बड़े इनाम दिए जाने लगे हैं।

, सांस्कृतिक खेल परंपरा में जैसे-जैसे पैसे ने घुसना शुरू किया, वैसे-वैसे पशु क्रूरता की शुरुआत भी होने लगी।

 यही नहीं सांड नियंत्रण के प्रयास में सैकड़ों लोग घायल भी होने लगे।

 कहीं-कहीं पर तो मौत के मामले भी सामने आने लगे।

 लेकिन, धार्मिक-सांस्कृति खेल परंपरा के नाम पर इन दुर्घटनाओं की आलोचनात्मक रिपोर्टिंग भी नहीं हो पाती।

 यदि कहीं ऐसा होता भी है तो उसके बारे में गंभीरता से विचार नहीं किया जाता।

, हालात इससे भी अधिक गंभीर इसलिए भी हैं क्योंकि लोग इस खेल की आलोचना तो कर लेते हैं लेकिन कोई भी इस खेल में बढ़ रही पशु या मानव के प्रति क्रूरता रोकने के उपाय भी नहीं बता पाता।

 उदाहरण के लिए महाराष्ट्र में दही हांडी का सांस्कृतिक परंपरा है लेकिन जैसे-जैसे इसमें व्यावसायिकता आने लगी, हांडी की ऊंचाई बढऩे लगी और उसे फोडऩे वाले घायल होने लगे।

 कहीं-कहीं तो मौत की घटनाएं भी सुनने को मिलीं।

 ऐसे में न्यायालय ने हस्तक्षेप कर, दही हांडी की ऊंचाई तय की।

 इससे दुर्घटनाओं की आशंका में कमी आई।

 जरूरत इस बात की है कि इस खेल के दौरान होने वाली दुर्घटनाएं रोकने के उपाय खोजे जाएं।

सौजन्य- पत्रिका।

