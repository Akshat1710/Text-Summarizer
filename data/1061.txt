बजट पर दिखा नोटबंदी के कहर का असर (बिजनेस स्टैंडर्ड)।

वित्त मंत्री अरुण जेटली के चौथे बजट में नोटबंदी के असर से निपटने की कोशिश स्पष्टï नजर आती है परंतु अन्य समस्याओं को हल करने में यह पीछे रह गया है।

 विस्तार से जानकारी दे रहे हैं अभीक बरुआ, वर्ष 2017 का बजट भी वित्त मंत्री अरुण जेटली के पिछले बजटों की तरह ही रहा।

 इसमें ब्योरों की भरमार रही जबकि व्यापक परिदृश्य अस्पष्टï नजर आया।

 बहरहाल अनुभव बताता है कि ऐसे बजट कोई बड़ा वक्तव्य देने के बजाय आपूर्ति का काम ज्यादा करते हैं।

 इस मानक पर ताजा बजट को अपेक्षाकृत बढिय़ा माना जा सकता है।

 वित्त मंत्री के भाषण में नोटबंदी का सरसरी तौर पर ही जिक्र किया गया लेकिन विभिन्न राजकोषीय घोषणाएं बताती हैं कि बजट बनाने वालों ने इसकी वजह से उत्पन्न दिक्कतों को समझा है और उनका निदान करने का प्रयास भी किया है।

 इन उपायों में ग्रामीण अर्थव्यवस्था के लिए आवंटन बढ़ाना (नोटबंदी से सर्वाधिक प्रभावित क्षेत्र), छोटे और मझोले उद्यमों (एमएसएमई) को कर रियायत, और निम्रतम आय वर्ग को व्यक्तिगत आय कर में कमी शामिल है।

 एमएसएमई क्षेत्र बड़ा रोजगार प्रदाता है और कम आय वाले समूह उच्च खपत वाले होते हैं।

 इस तरह देखा जाए तो ये प्रोत्साहन रोजगार और खपत दोनों को पटरी पर लाने का इरादा रखते हैं।

 ग्रामीण पहल में मनरेगा का आवंटन बढ़ा दिया गया है जो सीधे-सीधे रोजगार पैदा करने वाली योजना है।

 इसका सबसे अधिक लाभ नोटबंदी से त्रस्त उपभोक्ता वर्ग को मिलेगा।

 साथ ही कृषि उपज से जुड़े उद्योगों पर भी सकारात्मक असर होगा।

, वित्त मंत्री ने नए व्यय कार्यक्रमों की घोषण करने के बजाय मौजूदा योजनाओं का आवंटन बढ़ाने की बात कही जो बेहतर कदम है।

 हमारे देश में विकास और कल्याण व्यय विभिन्न योजनाओं के जरिये अंजाम लेता है।

 इन ढेरों योजनाओं का समावेशन करने की आवश्यकता है।

 इसके अलावा व्यापक आवंटन का मतलब हमेशा फंड का सुविचारित उपयोग नहीं होता।

 यह एक बड़ी समस्या है।

 बजट में इस बात को तवज्जो दी गई है।

 नीति आयोग के साथ संयुक्त रूप से समावेशी निष्कर्ष समीक्षा का वादा किया गया है जो बेहतर क्रियान्वयन सुनिश्चित करने का काम कर सकती है।

 मुझे उम्मीद है कि परियोजना क्रियान्वयन पर जोर देने से रेलवे जैसे विभागों में किफायत आएगी जो स्पष्टï रूप से अपने तय लक्ष्यों से पीछे हैं।

, कुछ लोग कहेंगे कि वित्त मंत्री दोहरे बैलेंस शीट घाटे की उस आर्थिक समस्या का निराकरण करने में चूक गए जिसका जिक्र आर्थिक समीक्षा में किया गया था।

 यह अत्यधिक कर्ज में डूबी कंपनियों की आम समस्या है जो अपने कर्ज का निपटान नहीं कर पातीं और बैंकों की बैलेंस शीट खराब से खराबतर होती चली जाती है।

 समीक्षा में कहा गया था कि नोटबंदी से आई राशि में से कुछ का इस्तेमाल खस्ता हाल वाले सार्वजनिक बैंकों की स्थिति सुधारने में किया जाना चाहिए।

 यह सलाह अच्छी थी लेकिन बजट में इसका जिक्र नहीं मिला।

 इसके अलावा बैंकों के पुनर्पूंजीकरण के लिए महज 10,000 करोड़ रुपये की राशि आवंटित करने से भी यह संदेह होता है कि सरकार समस्या की गंभीरता को समझ भी सकी है या नहीं।

 सार्वभौमिक मूलभूत आय योजना के बारे में भी समीक्षा ने स्पष्टï कहा था कि यह ढेर सारी कल्याण योजनाओं और सब्सिडी का विकल्प हो सकती है।

 परंतु सरकार इस दिशा में पहला कदम उठाने की भी इच्छुक नहीं दिखी।

 यह बात चकित करती है क्योंकि यह न केवल आर्थिक दृष्टिï से बेहतर था बल्कि आगे चलकर इसके राजनीतिक लाभ तय हैं।

, जेटली ने एआरबीएम समिति (नोटबंदी के कारण उत्पन्न व्यवधान को देखते हुए) के अधीन मिले बचाव के रास्ते का भी पूरा उपयोग नहीं किया।

 अगर राजकोषीय घाटे के लक्ष्य को 3.5 फीसदी ही रखा जाता तो उससे उत्पन्न गुंजाइश का इस्तेमाल सार्वजनिक निवेश में और खपत बढ़ाने में किया जा सकता था।

 निश्चित तौर पर इस बात का जोखिम है कि सरकार को वर्ष के अंत में फंड की कमी का सामना करना पड़ सकता है लेकिन राजकोषीय समावेशन को लेकर इस प्रतिबद्घता और जीडीपी के मुकाबले 3.2 फीसदी के राजकोषीय घाटा लक्ष्य ने बाजार ऋण के आंकड़े को 3.48 लाख करोड़ रुपये पर समेट दिया जो बॉन्ड बाजार के अनुमान से कम है।

 छोटी बचत में हुए भारी इजाफे ने भी इसमें भूमिका निभाई।

 सरकारी ऋण में कमी से ब्याज दरों में कमी हो सकती है और खपत को गति मिल सकती है।

 समावेशन के प्रति प्रतिबद्घता ने भी आरबीआई पर दबाव डाला है कि वह अगली मौद्रिक नीति में नीतिगत दर कम करे।

 यह नीति 7 फरवरी को आनी है।

, बजट में जताए गए कुछ अनुमान जरूरत से अधिक हो सकते हैं।

 जीडीपी की नॉमिनल वृद्घि दर चालू वर्ष में 11.6 फीसदी और वर्ष 2017-18 में 11.9 फीसदी रहने का अनुमान जताया गया है जो नोटबंदी और निवेश तथा निर्यात में धीमेपन को देखते हुए कुछ अधिक उत्साही प्रतीत हो रहा है।

 अन्य पूंजीगत प्राप्तियों की बात करें तो सामरिक विनिवेश और बीमा कंपनियों की सूचीबद्घता से 72,500 करोड़ रुपये की राशि मिलने का अनुमान है।

 वैश्विक अनिश्चितता को देखते हुए यह अच्छी खासी राशि है।

 खासतौर पर उभरते बाजारों की दिक्कतों को देखते हुए।

, भाग्यवश राजस्व अनुमानों में कम से कम प्रथम दृष्टï्या जीडीपी अनुमानों का आधिक्य नहीं नजर आता।

 सरकार साफ तौर पर नोटबंदी और डिजिटलीकरण पर निर्भर रहना चाहती है।

 उसने व्यक्तिगत और कॉर्पोरेट कर दायरे को विस्तार दिया है जबकि जीएसटी (अगर लागू हुआ) लागू होने के बाद अप्रत्यक्ष कर संग्रह में इजाफा हो सकता है।

 इन सब बातों को देखते हुए कर राजस्व में 12.2 प्रतिशत का इजाफा तार्किक नजर आता है।

 बहरहाल ऐसा लगता नहीं कि इस आकलन में जीएसटी को शामिल किया गया है।

 यानी ये अनुमान प्रायोगिक हैं।

 मुख्य व्यय वृद्घि भी भयंकर कम रही।

 परंतु बारीकी से ध्यान दिया जाए तो यही लगता है कि ऐसा आंशिक तौर पर सब्सिडी को कमतर आंकने की वजह से हुआ है।

 तेल कीमतों में बढ़ोतरी के बावजूद वर्ष 2017-18 में तेल सब्सिडी में कमी का अनुमान जताया गया है।

 ऐसे में इस बात का जोखिम है कि सरकार पर बजट की तुलना में अधिक बोझ पड़ेगा।

, इस आम बजट को मिलाजुला करार दिया जा सकता है।

 ऐसा लगता है कि बजट में नोटबंदी के असर से निपटने की भरपूर कोशिश की गई है लेकिन अर्थव्यवस्था की अन्य बड़ी समस्याओं से निपटने में यह उस हद तक कामयाब नहीं हो सका।

 बैंकों का फंसा हुआ कर्ज ऐसी ही एक समस्या है।

 बजट के कुछ अनुमान हकीकत के करीब हैं जबकि अन्य पर लोगों की भृकुटियां तननी तय हैं।

, – अभीक बरुआ।

सौजन्य- बिजनेस स्टैंडर्ड।

