अदालतों को ऑनलाइन बनाने में ई-समिति को लेनी चाहिए रुचि(बिजनेस स्टैंडर्ड)।

दुनिया के किसी भी देश में अदालतें बदलाव की इच्छुक नहीं दिखतीं।

 खासतौर पर अगर बात तकनीकी बदलाव की हो तब तो और भी ज्यादा।

 इस वर्ष के आरंभ में अमेरिकी प्रतिनिधि सभा (हाउस ऑफ रिप्रेंजटेेटिव्स) ने अदालती प्रक्रिया की फोटोग्राफी, इलेक्ट्रॉनिक रिकॉर्डिंग, ब्रॉडकास्टिंग और टेलीविजन प्रसारण को मंजूरी दे दी।

 लेकिन कुछ न्यायाधीश इस विचार के खिलाफ थे।

 अमेरिकी सर्वोच्च न्यायालय के न्यायाधीश एंटोनिन स्कैलिया ने कहा कि हम मनोरंजन का साधन नहीं बनना चाहते।

 इससे पहले एक अन्य न्यायाधीश डेविड सूटर ने कहा था कि जिस दिन आपको अदालत में एक कैमरा नजर आ गया, उसे मेरी लाश पर से गुजरना होगा।

 हाल के सप्ताहों में हमारे देश की न्यायपालिका ने भी अनिच्छुक ही सही लेकिन तीन पहल के जरिये सूचना प्रौद्योगिकी क्षेत्र को कुछ रियायत दी है और साइबर जगत में कदम रखा है।

, दो उच्च न्यायालयों ने अपवादस्वरूप ही सही लेकिन न्यायालय में वीडियो कैमरे को इजाजत दी है।

 कलकत्ता उच्च न्यायालय में एक वकील को कथित तौर पर लगातार तंग किया जा रहा था।

 उसने ऐसा करने वालों को पहचानने के लिए अदालती कार्यवाही की वीडियो रिकॉर्डिंग करानी चाही।

 न्यायाधीश ने इसकी इजाजत दे दी लेकिन साथ ही यह भी कहा कि ऐसा कार्यवाही को रिकॉर्ड में शामिल नहीं किया जाएगा।

 मद्रास उच्च न्यायालय ने न्यायाधीशों और बार के विवाद से संबंधित एक मामले की सुनवाई में बाहर लगी भीड़ के लिए कार्यवाही का प्रसारण कराया।

, देश की सबसे बड़ी अदालत में अब तक ऐसी अप्रत्याशित परिस्थिति नहीं बनी है।

 कुछ महीने पहले उसने एक जनहित याचिका खारिज कर दी थी जिसमें अदालतों में कैमरा लगाने की मांग की गई थी।

 मुख्य न्यायाधीश एच एल दत्तू ने इसे खारिज कर दिया था।

 उन्होंने कहा था कि अदालतों के निहायत अंदरूनी कक्षों और कॉलेजियम में होने वाली चर्चा भी बाहर आ ही जा रही है तो ऐसे में सीसीटीवी की मदद की क्या दरकार।

 सन 1980 के दशक में देश की सभी अदालतों में लगाए गए 30 माइक्रोफोन में से एक का इस्तेमाल एक न्यायाधीश द्वारा किया जाता था।

 पिछले सप्ताह अदालत ने यह निर्णय किया कि वह एक बलात्कार पीडि़त से स्काईप पर होने वाली बातचीत की वैधता का परीक्षण करेगी।

 पीडि़ता अलीपुर अदालत में शुरुआती परीक्षण के बाद आयरलैंड लौट गई है।

, अच्छी खबर यह है कि सर्वोच्च न्यायालय के न्यायाधीशों की लाइब्रेरी तक अब आम जनता भी सीमित दायरे में ही सही पहुंच बना सकती है।

 संविधान लागू होने के बाद के सभी फैसले नि:शुल्क उपलब्ध हैं।

 इतना ही नहीं शोध पत्रों, जर्नल्स और यहां तक कि विषयानुसार समाचार पत्रों के आलेखों का भी उल्लेखनीय संग्रह मौजूद है।

 हालांकि आम जनता ऑनलाइन इस पूरी सामग्री तक नहीं पहुंच सकती है लेकिन भविष्य के शोध के लिए संदर्भ का इस्तेमाल तो किया ही जा सकता है।

, राष्ट्रीय न्यायिक डाटा ग्रिड के पोर्टल का भी बहुत जोरशोर से उद्घाटन किया गया था।

 इसकी मदद से देश की विभिन्न अदालतों में लंबित तकरीबन सभी मामलों की जानकारी ली जा सकती है।

 यहां पर देश के कुल 2.7 करोड़ लंबित मामलों में से 1.94 करोड़ का ब्योरा मौजूद है।

 ईकोट्र्सडॉटजीओवीडॉटइनसर्विसिज नामक इस वेबसाइट ने पहले ही उत्सुक विश्लेषकों को रोमांचित कर रखा है और वे अत्यंत रोचक आंकड़ों के साथ सामने आ रहे हैं।

 मिसाल के तौर पर यहां से झारखंड के 57 साल पुराने मामले की जानकारी भी मिलती है और यह अनुमान भी लगता है कि जिला अदालतों के मामले निपटाने में करीब एक दशक का वक्त लगेगा।

 एक अन्य अनुमान कहता है कि सभी अदालतों के लंबित मामले निपटाने मेंं 320 साल लगेंगे।

, इन सभी परियोजनाओं पर ई-समिति का नियंत्रण है लेकिन उच्च न्यायालयों और पंचाटों की वेबसाइटें इन तमाम नवाचारों से एकदम दूर हैं।

 वहां डिजाइन के मामले में कोई एकरूपता नहीं है और न ही कोई स्पष्ट प्रकाशन नीति।

 अगर कोई व्यक्ति 24 उच्च न्यायालयों से कोई अहम फैसला निकालना चाहता है तो उसे बहुत अधिक कठिनाई हो सकती है।

 इन डिजाइनों को तैयार करने वाले राष्ट्रीय सूचना-विज्ञान केंद्र ने उनके लिए एक ही तरीका नहीं अपनाया।

 हालांकि सर्वोच्च न्यायालय के पास एक ऐसा मॉडल है जिसका अनुकरण संभव है।

, गुजरात उच्च न्यायालय के होमपेज पर एक दशक पुरानी घोषणा चिपकी हुई है कि वेबसाइट निर्माणाधीन है।

 यह चेतावनी भी दी गई है कि हो सकता है कि आंकड़े सही नहीं हों और उन पर पूरा भरोसा नहीं किया जा सकता।

 ऐसी तमाम चेतावनियां पढऩे के बाद भी अगर आप इस कठिन यात्रा की शुरुआत करना चाहते हैं तो मैं सहमत हूं का बटन दबाना होता है।

 कुछ उच्च न्यायालय अपने फैसले पढऩे की इजाजत तभी देते हैं जबकि आपको न्यायाधीश का नाम, केस नंबर और शायद वकील का नाम भी मालूम हो।

, यह स्थिति इस्तेमाल करने वालों के अनुकूल तो बिल्कुल नहीं है।

 न्यायपालिका अतिसक्रिय है और वह आम जनता से जुड़े सामाजिक तथा आर्थिक मसलों पर जरूरी हस्तक्षेप करती है।

 उसके निर्णयों को जनता के लिए सहज उपलब्ध होना चाहिए।

 ऐसे में सर्वोच्च न्यायालय की ई-समिति को अन्य अदालतों की वेबसाइटों को सुसंगत बनाने की दिशा में काम करने को प्राथमिकता देनी चाहिए।

, सौजन्य:-बिजनेस स्टैंडर्ड, 12.10.2015, लेखक:-एंटेनिन स्कैलिया।

