हाथ से फिसल गया मौका(राष्ट्रीय सहारा)।

वित्त मंत्री अरुण जेटली ने 29 फरवरी को लोक सभा में जो संघीय बजट पेश किया है, उसे मीडिया ने ‘‘गरीबपरस्त’ तथा ‘‘किसानपरस्त’ करार दिया है।

 खेद की बात यह है कि इससे बड़ा झूठ नहीं हो सकता है।

 2016-17 में कुल सरकारी व्यय में, 2015-16 के संशोधित खर्च की तुलना में 10.6 फीसद की बढ़ोतरी ही प्रस्तावित है, जबकि सकल घरेलू उत्पाद की वृद्धि दर रुपयों में 11 फीसद आंकी गई है।

 इसका अर्थ यह हुआ कि कुल मिलाकर यह बजट आर्थिक संकुचनकारी बजट है और यह भी तब है जबकि यह बजट विश्व आर्थिक संकट की पृष्ठभूमि में पेश किया गया है, जिसका जिक्र खुद जेटली ने किया था।

 इतना ही नहीं, इस बजट में जिन कल्याणकारी प्रावधानों का बहुत ढोल पीटा जा रहा है उनके भी मामले में, खर्चो में प्रस्तावित बढ़ोतरी इतनी थोड़ी है कि इससे शायद ही कोई फर्क पड़ने जा रहा है।

 मिसाल के तौर पर मनरेगा के लिए सिर्फ 38,500 करोड़ रुपये का प्रावधान किया गया है।

 2014-15 में जहां बजट में 34,000 करोड़ रुपये का प्रावधान किया गया था, इस योजना के संचालन का पैमाना कहीं बड़ा था और इसके चलते कम से कम 6,000 करोड़ रुपये के मजदूरी भुगतान बकाया जमा हो गए थे।

 अगर इस योजना का पैमाना पहले वाले साल जितना ही रखा जाना होता, तब भी अगर मुद्रास्फीति को हम शून्य भी मान लें उसके बाद भी इसकी मद में पिछले साल ही 46,000 करोड़ रुपये का प्रावधान किया जाना चाहिए था।

 अब स्वास्य बीमा योजना पर नजर डाल लें।

, पहली नजर में यह योजना बहुत ही चमकीली नजर आती है क्योंकि अपनी पूर्ववर्ती राष्ट्रीय ग्रामीण स्वास्य बीमा योजना (आरएसबीवाई) के उलट इसमें, प्रति परिवार प्रति वर्ष एक लाख तक का बीमा कवर मुहैया कराने की बात कही गई है।

 जेटली ने इस सिलसिले में देश के कुल परिवारों में से एक-तिहाई के करीब की संख्या का जिक्र किया है, जो गरीबी की रेखा के नीचे आने वाले परिवारों के हिस्से के बराबर है।

 यह संख्या करीब 8 करोड़ परिवारों की बैठती है।

 संबंधित योजना, के लिए 2016-17 के लिए कुल 19,000 करोड़ रुपये के करीब का आवंटन रखा गया है।

 अब हम यह माने लेते हैं कि सरकार यह पूरी की पूरी राशि, स्वास्य बीमा का प्रीमियम भरने में ही लगाने जा रही है तो इसका मतलब यह हुआ कि बीमा कंपनियां कम से कम इतना तो सुनिश्चित करेंगी ही कि इस बीमा कवरेज के लिए अस्पतालों को वे जो भुगतान करेंगी, बाकी अगर खर्चो को छोड़ भी दिया जाए तब भी, कुल प्रीमियम के रूप में मिलने वाली राशि से ऊपर नहीं निकलने पाए।

 दूसरी ओर, प्रीमियम की उक्त कुल राशि को जब हम 8 करोड़ लाभ पाने वाले परिवारों के बीच बांटते हैं, तो प्रति परिवार मोटे तौर पर 2,500 की राशि बैठती है।

 यह रकम उक्त योजना के पैनल में रखे जाने वाले अस्पतालों में साल भर में ज्यादा से ज्यादा पांच बार ओपीडी (बाहरी रोगी उपचार) सेवा का लाभ लेने के लिए काफी पड़ेगी।

 दूसरी ओर, यह स्वास्य बीमा मुहैया कराने के आधार पर ही सरकार अपनी स्वास्य रक्षा सुविधाओं को कमजोर कर रही है।

, आइए, हम जेटली द्वारा जिस तीसरी बड़ी योजना की घोषणा की गई है, उस पर नजर डाल लें।

 यह योजना है, ग्रामीण परिवारों को रसोई गैस के कनेक्शन मुहैया कराने की।

 इसके लिए कुल 2000 करोड़ रुपये की मामूली राशि रखी गई है और यह योजना, तीन साल में पूरी होने वाली है।

 अगर हम प्रति परिवार गैस सिलेंडरों के उपभोग पर आने वाला खर्चा ही करीब 8,000 रुपये सालाना मानें, तो इन परिवारों के गैस के कुल खर्चे के करीब छठे हिस्से की ही इस योजना के जरिए भरपाई हो पाएगी।

 अगर सरकार वाकई इन परिवारों को गैस के खर्चे के बोझ से बरी करना चाहती थी तो उसे इन परिवारों के लिए गैस कनेक्शनों के लिए भारी सब्सिडी देनी चाहिए थी।

 इसकी जगह, अगर हम साल में जिन 1.5 करोड़ परिवारों को कनेक्शन मुहैया कराए जाने हैं उन पर 2,000 करोड़ रुपये की इस राशि को बांट दें तो यह रकम प्रति परिवार 1,300 रुपये बैठती है।

 इसके बाद भी इन परिवारों को अपने कुल खर्च का करीब सातवां हिस्सा गैस सिलेंडर पर खर्च करने का भारी बोझ उठाना पड़ रहा होगा।

 वास्तव में यही बात इस बजट में घोषित एक-एक कल्याणकारी कदम पर लागू होती है।

 वास्तव में बहुत छोटी-सी राशि रखने के बावजूद, बढ़-चढ़कर ढोल पीटने के जरिए सरकार ऐसी छवि बनाने की कोशिश कर रही है, जैसे उसने कोई बड़ा ‘‘गरीब-हितैषी’ बजट पेश कर दिया हो।

 अब हम कृषि क्षेत्र पर आते हैं।

 इस क्षेत्र के मामले में 2016-17 के बजट में मदों का जो पुनर्वर्गीकरण किया गया है, उसके ही बल पर पिछले साल के आवंटन के मुकाबले बड़ी भारी बढ़ोतरी हुई नजर आ रही है।

 बहरहाल, अगर इस वर्गीकरण के बदलाव को हम हिसाब में ले लेते हैं और ‘‘कृषकों के अल्पावधि ऋणों पर ब्याज सब्सिडी’ का हिस्सा, 2015-16 के ‘‘कृषि, सहकारिता तथा कृषक कल्याण’ के आवंटन के साथ जोड़ देते हैं, तो हम पाते हैं कि 2016-17 के बजट में इस पूरे क्षेत्र के लिए रुपयों में आवंटन में भी कुल 33 फीसद की बढ़ोतरी हुई है।

 इस तरह के मामूूली स्तर के आवंटन के बल पर पांच साल में किसानों की आय दोगुनी कैसे हो जाएगी, यह अब भी रहस्य ही बना हुआ है।

, बहरहाल, जेटली ने अपने बजट भाषण में इस क्षेत्र के संबंध में दो और महत्त्वपूर्ण घोषणाएं की हैं।

 पहली घोषणा, सरकारी खरीदी का विकेंद्रीकरण करने की है।

 इसका अर्थ बुनियादी तौर पर यही है कि देश के बड़े हिस्से से सरकारी खरीद के काम से भारतीय खाद्य निगम हट जाएगा और यह जिम्मा या तो राज्य सरकारों पर डाल दिया जाएगा या फिर राज्य सरकारों द्वारा अधिकृत की गई निजी एजेंसियां इस क्षेत्र में आ जाएंगी।

 जेटली की दूसरी घोषणा का संबंध, कृषि उत्पादों की खरीद-बिक्री में सौ फीसद विदेशी मिल्कियतवाली फर्मो के लिए इजाजत देने से है।

 इसके भी दो नतीजे होंगे।

 पहला, अब पैदावार की खरीद-बिक्री के मामले में भी किसानों को बहुराष्ट्रीय निगमों के रहमोकरम पर छोड़ दिया जाएगा।

 दूसरा, घरेलू बाजार को ‘‘गूंगा’ कर दिया जाएगा यानी देश के अंदर ही एक साथ, कहीं पर अनाज की कमी बनी रहेगी, तो कहीं और अनाज का निर्यात चल रहा होगा।

 कृषि-विपणन क्षेत्र की बहुराष्ट्रीय कंपनियों ने इस बात को छुपाने की कोई कोशिश नहीं की है कि भारतीय खाद्य निगम की मौजूदगी के चलते ही वे, आम तौर पर भारतीय कृषि बाजारों से बाहर ही बने रहे हैं।

 उनके रास्ते की इस बाधा को सरकार हटाने जा रही है।

 इस बजट के बारे में अगर कोई बात खासतौर पर ध्यान खींचने वाली है तो यही कि यह मौका चूकने वाला बजट है।

 अगर 2016-17 में राजकोषीय घाटे को सकल घरेलू उत्पाद के 3.9 फीसद के स्तर पर ही रखा जा रहा होता, जिस स्तर पर 2015-16 में रखा गया था, जिससे अर्थव्यवस्था को जाहिर है कि कोई नुकसान नहीं पहुंचा था, तब भी इस एक स्रेत से ही सरकार के पास लगाने के लिए पूरे 60,000 करोड़ रुपये अतिरिक्त उपलब्ध होते और जिन कल्याणकारी कदमों के नाम पर जेटली ने महज बातें की हैं, उन्हें जमीन पर उतारा जा सकता है।

,  , सौजन्य:- राष्ट्रीय सहारा  ,3.3.2016,प्रभात पटनायक।

