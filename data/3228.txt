क्या हमारे देश में कोई दे पाएगा एमेजॉन सरीखा संदेश।

 (बिजनेस स्टैंडर्ड)।

शुक्रिया अदा करने को लेकर एमेजॉन ने अमेरिका और उससे इतर बाजारों के लिए एक विज्ञापन जारी किया है।

 इसमें दो वयोवृद्घ धर्माधिकारियों को दर्शाया गया है, जिसमें एक इमाम और एक पादरी छुट्टिïयों के दौरान शुभकामनाओं का आदान-प्रदान करते हैं।

 दरअसल दो पुराने दोस्त जो वास्तव में धर्म-कर्म से जुड़े हैं, असल में अभिनेता नहीं हैं और कॉफी पीने के लिए साथ में बैठते हैं और ये दौर खत्म होने के बाद कुर्सियों से उठकर अफसोस के साथ एक दूसरे के हुलिये पर गौर करते हैं।

 जब वे जुदा होते हैं तो अपने एमेजॉन प्राइम ऐप को एक्सेस करते हैं और अगले दिन एक दूसरे के लिए पसंद किए तोहफे भेजते हैं और ये उपहार भी ऐसे होते हैं जो पादरी को गिरिजाघर और इमाम को मस्जिद में इबादत करने के दौरान कुछ सहूलियत का एहसास कराए।

विज्ञापन का फिल्मांकन बेहद संजीदा तरीके से किया गया है, जिसमें हास परिहास का भाव भी मिश्रित है तो यह बनावटी भावुकता की ग्रंथि से काफी हद तक मुक्त है।

 इसमें इमाम और पादरी के बीच सहज मित्रता दर्शाई गई है।

 इसमें इमाम को चरमपंथी इस्लाम की आम धारणा से उलट दिखाया गया है तो ईसाई पादरी को भी मुस्लिम विरोधी के तौर पर पेश नहीं किया गया है, जैसा विचार अमेरिकी विमर्श में 8 नवंबर के बाद जोर मार रहा है।

 इस वाकये के पीछे भी एक कहानी है, जिसका ताल्लुक स्पष्टï रूप से तुनकमिजाज डॉनल्ड ट्रंप की एमेजॉन के प्रवर्तक जेफ बेजॉस की उस प्रतिक्रिया से है, जो बेजॉस ने राष्टï्रपति पद के उम्मीदवार के रूप में ट्रंप की विभाजनकारी विचारधारा की आलोचना के रूप में किया था।

 टं्रप ने आरोप लगाया था कि एमेजॉन कर चोरों की पनाहगाह (आरोप-प्रत्यारोप वाली बात) बन गई है और यह एक तरह से अनुचित एकाधिकार बन रही है और ट्रंप ने वादा किया था कि अगर वह सत्ता में आते हैं तो इस ताकतवर ऑनलाइन रिटेलर को सबक सिखाएंगे।

 अब जबकि ट्रंप वाइट हाउस की ओर मुखातिब हो रहे हैं, वहीं नए राष्टï्रपति के सत्ता में आने से असहज बेजॉस उन्हें और उनके समर्थकों को बुनियादी मानवीय मूल्यों का विनम्रता से स्मरण करा रहे हैं।

 यूट्यूब लिंक पर पर एमेजॉन ने उन कमेंट्स को भी सहेजा है, जो उसके विचार को मजबूती देते हैं।

 यह तरस खाने वाली बात है कि विविध प्रकार के सियासी तौर पर अतार्किक विचार रखने वालों के आक्षेप ऑनलाइन छींटाकशी करने वालों के लिए मसाला मुहैया कराते हैं।

एमेजॉन के शालीनता से किए प्रतिरोध को यहां तक कि कोई ‘परम भक्त’ भी राष्टï्र-विरोधी नहीं करार दे सकता और उसने टिप्पणी करते हुए सतर्कता बरती क्योंकि व्यापक कारोबारी जगत में यह बेहद दुर्लभ है।

 वास्तव में भारत में तो इसकी कल्पना करना ही मुश्किल है कि कोई कारोबारी घराना इस तरह के विचारों को पुनस्र्थापित करने का साहस करे, ऐसे मूल्यों का जो 69 वर्ष पहले भारतीय राज्य की स्थापना के समय रेखांकित हुए और वह भी ऐसे दौर में जब उन्हें बरगलाया जा रहा हो।

 ऐसे माहौल में जब राजनीतिक हस्तियों में ही राज्य के दंडात्मक प्राधिकार की आलोचना करने की हिम्मत नहीं जुट रही है तो यह पूरी तरह समझ आता है कि कारोबारी जगत के दिग्गज सार्वजनिक रूप से अपनी बात कहने में क्यों हिचक रहे हैं।

 जरा नोटबंदी पर रतन टाटा के दांव को देखिए कि साइरस मिस्त्री के खिलाफ अपनी जंग में उन्होंने सरकार से कैसे गुहार लगाई थी, जहां सरकारी वित्तीय संस्थानों का समर्थन आने वाली तमाम अहम बैठकों में बेहद अहम रहेगा।

हालांकि यह भी समझना मुश्किल है कि भारतीय कारोबारी जगत से जुड़े दिग्गजों को किसी भी तरह राजनीतिक नेतृत्व के पक्ष में क्यों खड़ा होना चाहिए।

 आपातकाल के दौरान भी कितने कारोबारियों ने दृढ़ता दिखाई।

 यह आदत बमुश्किल ही दम तोड़ती नजर आ रही है।

 मिसाल के तौर पर अंबानी बंधुओं को ही लें जो प्रधानमंत्री नरेंद्र मोदी के शासन के शुरुआती दौर में मेक इन इंडिया, स्टार्ट-अप इंडिया जैसी उनकी महत्त्वाकांक्षी योजनाओं की तारीफों के पुल बांध चुके हैं।

व्यावसायिक विज्ञापनों में सामाजिक संदेशों को शामिल करना भारतीय विज्ञापन जगत के लिए कोई नई अवधारणा नहीं है।

 ऑनलाइन खुदरा, मोबाइल सेवाओं, वित्तीय उत्पादों और आईटी हार्डवेयर से जुड़े विज्ञापनों में आर्थिक रूप से स्वतंत्र पेशेवर महिलाओं को लगातार पेश करना, उस पुरुषवादी वर्चस्व के खिलाफ एक जोरदार दलील है जो दुर्भाग्य से इक्कीसवीं सदी के भारत में भी कायम है।

 मगर कुछ ही कंपनियां एमेजॉन जैसी राह अख्तियार कर पाती हैं, जो भारत में लैंगिक, धार्मिक और जातिगत आग्रहों का प्रतिरोध करती हैं, खासतौर से तब जब इनमें से अधिकांश धारणाएं राजनीतिक मान्यता हासिल कर लेती हैं।

भारतीय अर्थव्यवस्था या यूं कहें कि भारतीय समाज में कारोबारी जगत की भूमिका शैशवावस्था से आगे बढ़ चुकी है।

 अब यह ‘तटस्थ भाव’ नहीं रख सकता।

 मान लिया कि सरकार से सीधे भिड़ंत अपरिपक्वता की निशानी और गलत सलाह होगी, खासतौर से तब जब भारत में बेहद संवेदनशील सरकार सत्ता में हो और आपका काफी कुछ सरकार पर निर्भर हो।

 मगर अपना विरोध प्रदर्शित करने के कुछ सार्थक तरीके हो सकते हैं या फिर अपने संस्कारों को कारोबारी सामाजिक उत्तरादायित्व से जुड़ी उपलब्धियों से संबंधित उबाऊ प्रेस विज्ञप्तियों से परे ले जा सकते हैं।

 एमेजॉन का विज्ञापन इस दिशा में एक छोटा कदम है कि आपको आगे कैसे कदम रखने हैं और संदेश के पैमाने को भी कम करके नहीं आंका जा सकता।

, – कनिका दत्ता।

सौजन्य – बिजनेस स्टैंडर्ड।

