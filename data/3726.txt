‘समाजवादी’ कदम।

 (बिज़नेस स्टैंडर्ड)।

उच्च मूल्य वर्ग वाली नकदी को प्रतिबंधित करने का कदम किसी भी भारतीय प्रधानमंत्री द्वारा उठाया गया सर्वाधिक समाजवादी कदम साबित हो सकता है।

 यहां ‘समाजवादी’ से तात्पर्य संपत्ति के थोक स्थानांतरण से है जो देश के अधिकांश समृद्घ लोगों के हाथ से निकलकर सीधे सरकार के हाथ में चली गई है।

 यह राशि अन्यथा अव्यावहारिक योजनाओं और परियोजनाओं पर खर्च की जा सकती है।

 नरेंद्र मोदी राजनीति के माहिर हैं और वह इस पैसे का इस्तेमाल अगले आम चुनाव में राजनीतिक बढ़त हासिल करने में कर सकते हैं।

 याद रहे उन्होंने पिछले आम चुनाव में हर व्यक्ति के खाते काले धन की वापसी से 15-15 लाख रुपये आने का अनुमान जताया था।

 यह पूरा परिदृश्य इस अहम अनुमान पर आधारित है कि 500 और 1,000 रुपये की बंद की गई मुद्रा का एक बड़ा हिस्सा नए नोट से बदला नहीं जा सकेगा क्योंकि इसका स्रोत पूछे जाने और भारी भरकम जुर्माना लगने की आशंका है।

 ऐसे कितने नोट नदारद होंगे इसके बारे में अनुमान लगाया जा रहा है कि यह 10 फीसदी से 50 फीसदी तक राशि हो सकती है।

 अगर हम 20 फीसदी मानकर चलें तो भी करीब तीन लाख करोड़ रुपये की नकदी खत्म हो जाएगी जो जीडीपी के 2 फीसदी के बराबर है।

 ऐसे में यह मानना सुरक्षित है कि इसमें से अधिकांश राशि अपेक्षाकृत अमीरों के पास मौजूद नकद राशि होगी।

 यह बहुत बड़े पैमाने पर हो रही जब्ती है।

इसकी कीमत भी चुकानी पड़ रही है।

 क्योंकि मुद्रा अर्थव्यवस्था का ईंधन है और कुल मुद्रा आधार का पांचवां हिस्सा अगर बंद हो जाए तो इसका असर तमाम आर्थिक गतिविधियों पर पडऩा लाजिमी है।

 विनिर्माण में धीमापन आ सकता है क्योंकि अचल संपत्ति बाजार को झटका लगा है।

 उपभोक्ता वस्तुओं की मांग पर असर पड़ सकता है क्योंकि रिश्वत जैसी अतिरिक्त आय अक्सर गैजेट्स, लक्जरी और छुट्टिïयों आदि पर खर्च की जाती है।

 यह याद रखिए कि मुद्रा हमेशा काले से सफेद और सफेद से काले के बीच विचरण करती है।

 यह हर लेनदेन की प्रकृति पर निर्भर करता है।

 कई छोटे कारोबारी जो नकदी पर काम करते हैं, वे भी प्रभावित होंगे।

, अचल संपत्ति के मूल्य में जो भी गिरावट आएगी उसका असर उपभोक्ताओं के रुझान पर पड़ सकता है क्योंकि परिसंपत्ति का नुकसान भारी पैमाने पर होना है।

 अगर आपके घर की कीमत एक सप्ताह पहले के मुकाबले कम हो गई है तो यह बात आपको थोड़ा परेशान कर सकती है।

 ऐसे में लोग खर्च करने में भी सावधानी बरतना शुरू कर देते हैं।

 इस बात को ध्यान में रखें कि एक घर या अपार्टमेंट आमतौर पर किसी व्यक्ति की सबसे बड़ी संपत्ति होता है।

 इस पूरी कवायद का परिणाम प्रभावित क्षेत्रों के कारोबारी नतीजों में दिख सकता है।

 यह जीडीपी वृद्घि दर को भी कम करेगा।

, इसका दूसरा पहलू यह है कि भारतीय रिजर्व बैंक उस हद तक अपनी जवाबदेहियों से मुक्त हो जाएगा जितनी नकदी मुद्रा बंद होने पर गायब होगी।

 इससे मिली राहत का इस्तेमाल वह अपनी बैलेंस शीट में धनराशि को केंद्रीय बजट में स्थानांतरित करके कर सकता है।

 इससे सरकार को वह अप्रत्याशित लाभ हासिल होगा जिसका जिक्र अर्थशास्त्री बीते कुछ दिनों से करते आ रहे हैं।

 यह स्पष्टï नहीं है कि आरबीआई से सरकार को यह स्थानांतरण किस प्रकार होगा।

 लेकिन अगर सरकार इस राशि को गरीबों की कल्याण योजनाओं पर खर्च करती है तो तस्वीर एकदम स्पष्टï है: अमीरों से अवैध धन लिया गया और वैध धन गरीबों को दे दिया गया।

 लेनिन इसे स्वीकार करते।

 हमारे देश के वामपंथी भी इस बात को महसूस नहीं कर पाए हैं वरना वे नोट बंद करने का विरोध नहीं करते।

, सरकार को यह अप्रत्याशित लाभ एकबारगी हुआ है और यह दोहराया नहीं जाएगा।

 इसलिए खर्च की जो प्रतिबद्घता है उनको भी एकबारगी निपटाया जाना चाहिए।

 मसलन लोगों को नकद उपहार देना।

 इसका एक विकल्प है पूंजीगत वस्तुओं पर व्यय करना।

 उदाहरण के लिए रेलवे फ्रेट कॉरिडोर या एक्सप्रेसवे जैसी बुनियादी परियोजनाओं पर खर्च करना।

 इससे विनिर्माण में आए धीमेपन की भरपाई की जा सकेगी।

 इससे रक्षा बलों के लिए जरूरी हथियार खरीदे जा सकते हैं और इसका इस्तेमाल सरकारी कर्ज के खात्मे में किया जा सकता है।

 कई समितियां कह चुकी हैं कि सरकारी कर्ज जीडीपी की तुलना में बहुत बढ़ चुका है।

 शायद एक बात दिमाग में रखनी होगी और वह कि मुद्रा को भलीभांति खर्च किया जाए।

 एकबारगी होने वाला अप्रत्याशित लाभ बरबाद नहीं होना चाहिए।

– टी. एन. नाइनन।

सौजन्य- बिज़नेस स्टैंडर्ड, 12-11-2016।

