Editorials: चंद्रशेखरन के सामने हैं अहम चुनौतियां (बिजनेस स्टैंडर्ड)।

टाटा समूह के शीर्षस्थ पद पर पहुंचने वाले नटराजन चंद्रशेखरन के सामने यह चुनौती है कि वह अपनी काबिलियत से समूह की प्रतिष्ठïा फिर से कायम करें।

 इस संबंध में विस्तार से जानकारी दे रहे हैं इंद्रजित गुप्ता, गत 12 अक्टूबर को टाटा समूह का सत्ता केंद्र कहे जाने वाले मुंबई स्थित बॉम्बे हाउस में तय मियाद से छह सप्ताह पहले ही हलचल नजर आई।

 इस जल्दबाजी को समझा जा सकता था।

 साइरस मिस्त्री को अचानक टाटा समूह के अध्यक्ष पद से हटाए जाने के बाद के घटनाक्रम ने टाटा समूह को गहरे तक प्रभावित किया।

 अब समूह को एक नया मुखिया मिल चुका है जो लंबे समय से समूह का हिस्सा रहा है।

 माना जा रहा है कि इससे जख्म भरने में आसानी होगी और एक बार फिर कारोबार पर ध्यान केंद्रित किया जा सकेगा।

, नेतृत्व परिवर्तन का यह दौर हाल के समय के सबसे रोचक सत्ता परिवर्तनों में से एक रहा जिस पर सबकी निगाह रही।

 इससे क्या उम्मीद की जा सकती है।

 पहली बात तो यह कि काफी कुछ इस बात पर निर्भर करता है कि टाटा ट्रस्ट के अध्यक्ष रतन टाटा और टाटा संस का बोर्ड क्या नियम कायदे तय करता है।

 मिस्त्री के कार्यकाल में घटी घटनाओं को देखते हुए वे सबकुछ दोबारा तय करने की कोशिश कर सकते हैं।

 इस बार अध्यक्ष के दायरे की सीमा रेखा अधिक स्पष्टï तरीके से खींची जा सकती है।

 अगर ऐसा होता है तो कहा जा सकता है कि टाटा संस के बोर्ड के स्तर पर कई अहम फैसले पहले ही लिए जा चुके होंगे।

 बल्कि चंद्रशेखरन के औपचारिक रूप से अध्यक्ष पद संभालने के भी काफी पहले।

 अब हवा का रुख देखते हुए हमें अपनी निगाहें अगले कुछ सप्ताह के दौरान की जाने वाली घोषणाओं पर टिकाए रखनी होंगी।

 इनमें से दो पर विचार करते हैं: टाटा स्टील यूरोप को बेहतरी के लिए और वक्त दिया जाना और डोकोमो विवाद को मैत्रीपूर्ण ढंग से सुलझाया जाना।

 हकीकत में ध्यान इस बात पर होगा कि चीजों को लेकर लंबी अवधि का नजरिया तय किया जाए।

 ऐसे में वित्तीय नतीजों को हासिल करने के लिए किसी आक्रामकता की आवश्यकता नहीं।

 अब यह टाटा की काम करने की शैली है या बुरे निर्णयों को ढकने की कवायद, यह बाद में पता चलेगा।

 चाहे जो भी हो लेकिन चंद्रशेखरन को पता होगा कि किन बातों पर कोई चर्चा नहीं की जा सकती।

 अब यह देखने वाली बात होगी कि ऐसे निर्णय जटिल प्रशासनिक मॉडल को किस तरह प्रभावित कर सकते हैं और सूचीबद्घ कंपनियों के बोर्ड को कितनी स्वतंत्रता हासिल होगी यह देखने वाली बात होगी।

, इसके अलावा साइरस मिस्त्री बेहद सक्रिय संचालन कर रहे थे।

 वह समूह की कुछ प्रमुख कंपनियों के प्रबंधन से बेहद करीबी से जुड़े हुए थे और उनके क्रियान्वयन के लिए काफी हद तक जिम्मेदार भी रहे।

 इसके उलट जेआरडी टाटा की काम करने की शैली अलग थी।

 इन दो अतिरंजित ध्रुवों के बीच एक और तरीका विकसित किया जा सकता है।

 यह तरीका बॉस्टन सलाहकार समूह के एक पत्र डिजाइनिंग द कॉर्पोरेट सेंटर: हाऊ टु ट्रांसलेट स्ट्रेटजी इन टु स्ट्रक्चर में दिया गया है।

 चंद्रा को जल्दी निर्णय लेना होगा कि वह अपने कॉर्पोरेट केंद्र का गठन किस तरह करते हैं।

, दूसरी बात टीसीएस के शीर्ष पदस्थ अधिकारी के रूप में चंद्रा पहले ही टाटा समूह की कई कंपनियों की तकनीकी जरूरतों का ध्यान रखते रहे हैं।

 वह अपने कुछ प्रमुख कारोबारी निहितार्थ को बेहतरी से हल कर सकते हैं।

 ऐसे में लगता नहीं है कि वह किसी जल्दबाजी में होंगे या प्रमुख सामरिक मुद्दों पर पकड़ बनाने के लिए कोई नाटकीय बदलाव लाएं।

 आखिरकार समूह की अधिकांश कंपनियों, टाटा स्टील, टाटा मोटर्स अथवा आईएचसीएल आदि में सक्षम नेतृत्वकर्ता मौजूद हैं।

 टीसीएस में खुद चंद्रशेखरन का प्रदर्शन शानदार रहा है ऐसे में यह माना जा सकता है कि उनको सबका सम्मान हासिल होगा।

, टीसीएस में उनकी जगह चुने गए राजेश गोपीनाथन की परीक्षा जरूर अभी बाकी है।

 चंद्रा इन तमाम बातों से अवगत होंगे।

 प्रबंध निदेशक और मुख्य कार्याधिकारी के रूप में अपने सात वर्ष के कार्यकाल में चंद्रा ने एक कोर नेतृत्व टीम विकसित की जो उनके साथ रही।

 केवल अबीदाली नीमचवाला इससे अलग हुए और उन्होंने विप्रो को चुन लिया।

 गत वर्ष वह कंपनी के सीईओ भी बने।

 शीर्ष पदों से छोड़कर जाने वालों की संख्या बेहद कम है।

 यह इस बात का उदाहरण है कि टीसीएस के भीतर चंद्रा को किस तरह की व्यक्तिगत वफादारी हासिल है।

 कंपनी का शीर्ष नेतृत्व सीईओ को लेकर कैसी प्रतिक्रिया देता है इसका आकलन करना होगा।

 समूह के मुख्य वित्तीय अधिकारी के रूप में गोपीनाथन को उतनी पकड़ हासिल नहीं है इसलिए प्रमुख तकनीकी बदलावों पर उनकी पकड़ को लेकर संदेह के बादल हैं।

 वह समूह के भीतर और वैश्विक क्लाइंट में किस तरह का भरोसा पैदा कर पाते हैं यह देखना रोचक होगा।

 टाटा समूह के पोर्टफोलियो में टीसीएस की अहमियत को देखते हुए चंद्रा को अगले एक साल तक गोपीनाथन को नई जिम्मेदारियों के लिए तैयार करते रहना होगा।

, तीसरी बात, चंद्रा 21 फरवरी से अपनी नई भूमिका को अंगीकृत कर लेंगे और तब उनको समूह की जरूरतों के मुताबिक एक नया सामरिक खाका तैयार करना होगा।

 निर्माल्य कुमार के नेतृत्व में साइरस मिस्त्री की टीम को ऐसा खाका तैयार करने में एक वर्ष से अधिक का वक्त लगा था।

 इसके लिए टाटा संस बोर्ड से तीन बार प्रतिपुष्टिï ली गई।

 अतीत की घटनाओं को सामने रखकर देखें तो यह देखने में कुछ महीनों का वक्त लगेगा कि पुरानी योजना को पूरी तरह खारिज किया जाता है या उसको कुछ हद तक प्रयोग में लाया जाता है।

 यह भी संभव है कि टाटा संस बोर्ड चंद्रा से कहे कि वह यह मसौदा मैकिंजी ऐंड कंपनी अथवा बॉस्टन कंसल्टिंग समूह के नेतृत्व में तैयार किया जाए।

 इस बारे में काफी कुछ कहा जा चुका है कि चंद्रा देश के सबसे चर्चित कारोबारी समूह के मुखिया के पद पर पहुंचने वाले पहले गैर पारसी व्यक्ति हैं।

 उनकी नियुक्ति अत्यंत असामान्य परिस्थितियों में हुई है।

 यह वह दौर है जब समूह के मूल्यों पर ही प्रश्न चिह्नï लगने लगे।

 अब उम्मीद की जानी चाहिए कि उनकी मौजूदगी में समूह की समस्याएं कम करने में मदद मिलेगी।

, – इंद्रजित गुप्ता।

सौजन्य – बिजनेस स्टैंडर्ड।

