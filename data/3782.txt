अपनी ‘संतानों द्वारा उत्पीड़ित’ दो माताओं की ‘दर्द भरी कहानी’ (पंजाब केसरी)।

—विजय कुमार, संतान प्रभु का बहुत बड़ा वरदान है।

 जहां योग्य और आज्ञा पालक संतानें अपने माता-पिता को विशेष रूप से ‘जीवन की संध्या’ में सहारा देने वाली लाठी बनती हैं वहीं अवज्ञाकारी और उद्दंड संतानें अपने बूढ़े माता-पिता की कमर तोड़ देने वाली लाठी सिद्ध होती हैं।

, स्वीडन में स्टाकहोम स्थित ‘कारोलिन्स्का इंस्टीच्यूट’ के विशेषज्ञों ने 14 लाख लोगों के अध्ययन के बाद निष्कर्ष निकाला है कि नि:संतान माता-पिता की तुलना में वे माता-पिता अधिक आयु जीते हैं जिनके संतानें होती हैं।

 इसी रिपोर्ट में यह भी कहा गया है कि ‘‘संतान का होना उनके माता-पिता की उम्र बढ़ाता है विशेष रूप से जब उनके बूढ़े और कमजोर हो जाने पर उनके बच्चे उनसे जुड़े रहते हों।

’’ ‘‘लड़का हो या लड़की कोई फर्क नहीं पड़ता, बस शर्त यह है कि लड़कों का भी अपने माता-पिता के साथ लड़कियों की भांति ही जुड़ाव हो।

’’, इस रिपोर्ट में माता-पिता की दीर्घायु के लिए संतानों का उनसे जुड़ाव जरूरी शर्त माना गया है परंतु भारत में स्थिति काफी भिन्न है व बुजुर्गों के रहने के लिए यह कोई बहुत अच्छी जगह नहीं है क्योंकि यहां बड़ी संख्या में बुजुर्ग अपनी ही संतानों द्वारा उपेक्षा, अपमान और उत्पीडऩ के शिकार हो रहे हैं।

 90 प्रतिशत बुजुर्गों को अपनी छोटी-छोटी जरूरतों के लिए भी अपने बेटों-बहुओं, बेटियों तथा दामादों के आगे याचना करनी पड़ती है और उनके हाथों दुव्र्यवहार एवं अपमान झेलना पड़ता है।

अभी 20 मार्च को ही कोलकाता की रहने वाली मीनाती नाथ नामक 62 वर्षीय विधवा की शिकायत पर उसके बेटे मनोजीत को पुलिस ने गिरफ्तार किया है जिसने अपनी मां के जाली हस्ताक्षर करके उसका मकान बेच दिया था।

, इसका पता वृद्धा को उस समय चला जब मकान का कब्जा लेने के लिए प्रापर्टी डीलर ने आकर उसे घर से निकाल दिया तथा उसे सिर छिपाने के लिए अपने पड़ोसियों के यहां शरण लेनी पड़ी।

 मीनाती नाथ ने कहा कि कुछ वर्ष पूर्व अपने पति की मृत्यु के बाद वह अपने मकान में अकेली रहती थी।

 उनका बेटा मनोजीत अलग रहता था और कई बार उनसे अपना मकान बेच देने के लिए कह चुका था लेकिन इस मकान के साथ उनकी भावनाएं और उनके पति की यादें जुड़ी होने के कारण वह अपनी अंतिम सांस तक इसी मकान में रहना चाहती थी।

, पुलिस के अनुसार जब मनोजीत ने देखा कि उसकी दाल गलने वाली नहीं है और उसकी मां कभी भी मकान बेचने के लिए सहमत नहीं होगी तो उसने उसके जाली हस्ताक्षर करके यह कांड कर डाला।

 अक्सर ऐसे अनेक बुजुर्ग मेरे पास अपनी पीड़ा व्यक्त करने आते रहते हैं जिनसे उनकी संतानों ने उनकी जमीन, जायदाद अपने नाम लिखवा लेने के बाद उनकी ओर से आंखें फेर कर उन्हें बेसहारा छोड़ दिया है।

 गत दिनों मुझे जालंधर की एक बुजुर्ग विधवा महिला मिलने आईं जिन्हें उनकी कोठी से उनके बेटों ने बेदखल कर रखा है और वह एक छोटे से कमरे में दिन बिता रही हैं।

 अपनी आय का कोई साधन न होने के कारण वह अपने भरण-पोषण के लिए बच्चों पर ही निर्भर हैं और उनसे खर्च लेने के लिए अदालती कार्रवाई भी कर चुकी हैं परंतु कोई संतोषजनक हल अभी तक नहीं निकला।

, इनके बेटे ही नहीं बल्कि बहुएं और पोते-पोतियां भी इनसे बदसलूकी करते हैं।

 उन्हें अपमानित करते हैं, उन्हें गालियां देते हैं और इनके आगे रोटी भी ऐसे फैंकते हैं जैसे किसी भिखारी के आगे भी नहीं फैंकते होंगे।

 इन माता जी का यह भी कहना है कि वह कुछ और नहीं सिर्फ अपने बच्चों से इज्जत की रोटी और अपनी दैनिक जरूरतों के लिए थोड़ा बहुत खर्च चाहती हैं और अधिकारियों से भी इस संबंध में गुहार लगा चुकी हैं।

 यह मात्र दो महिलाओं की दर्द भरी कहानी नहीं अपितु अनेक परिवारों में बुजुर्ग माता-पिता अपनी ही संतानों के हाथों उत्पीड़ित व अपमानित हो रहे हैं।

, ऐसी संतानें मत भूलें कि एक दिन उनकी जिंदगी की भी शाम आएगी और तब उनके बच्चे भी उनके साथ वैसा ही व्यवहार करेंगे जैसा वे आज अपने दादा-दादी या नाना-नानी के साथ होता देख रहे हैं।

, सौजन्य- पंजाब केसरी।

