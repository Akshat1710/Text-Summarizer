बिना गोली चलाए पाकिस्तान से कैसे निपटें।

 ( दैनिक भास्कर)।

पाकिस्तान जबलगातार हमें उकसा रहा है तो हम उसके साथ क्या करें।

 हम प्राय: इस पर हमला करने की बातें करते हैं खासतौर पर जब हम गुस्से में होते हैं, आतंकी हमले के ठीक बाद।

 हम ऐसा करते क्यों नहीं।

 इसके दो मुख्य कारण हैं- एक तो हम भारतीय मूल रूप से हिंसक नहीं हैं।

 दूसरा बड़ा कारण ऐसी जगह से परमाणु हमले का खतरा है, जहां किसी को मालूम ही नहीं कि मुखिया कौन है।

 परमाणु हथियारों का नियंत्रण किसके हाथों में है।

, यह तो तय है कि यह नवाज शरीफ के पास नहीं है, जिन्हें प्रधानमंत्री का पदनाम प्राप्त है पर दिल्ली के मुख्यमंत्री से भी कम अधिकार हैं।

 क्या वह नियंत्रण गर्म दिमाग के जनरलों के पास है, जिनकी लोगों के प्रति जवाबदेही नहीं है।

 या फिर कट्‌टरपंथियों, आतंकी गुटों के सरगनाओं और मौलवियों के विचित्र समूह के पास है।

 क्या परमाणु ठिकाने पर तैनात किसी उनींदे-से अधिकारी के पास है, जो उन्हें दाग सकता है।

 हमें कुछ पता नहीं।

 पाक के बारे में हमें यही पता है कि वह नतीजे की परवाह किए बिना परमाणु बम डाल सकता है, जो शायद दिल्ली का सफाया कर दे और अगले दिन हम शायद पूरे पाकिस्तान का ही सफाया कर दें।

 दुनिया में अफरा-तफरी मच जाएगी।

 हवा में परमाणु धुआं भर जाएगा, जिससे दुनियाभर में लोग मारे जाएंगे और पीढ़ियों तक पैदाइशी बीमारियां परेशान करेंगी।

 ठीक है, मेरे ऐसा कहने में जरूरत से ज्यादा नाटकीयता है, लेकिन इसमें सत्य का कुछ अंश तो है।

 रैंडम बंच ऑफ पीपल हू कंट्रोल पाकिस्तान (आरबीपीडब्ल्यूसीपी) यानी पाकिस्तान को नियंत्रित करने वाला बेतरतीब समूह दुनिया को कुछ ही हफ्तों में नष्ट कर सकता है।

 किसी दिन कोई जनरल पोकर में हार जाए, ज्यादा पी ले या बॉलीवुड की किसी हीरोइन के ट्विटर पर उसे जवाब देने से खफा हो जाए- बूम।

 बाय दिल्ली।

 हां, आशंका कम है, लेकिन यह पूरी तरह अकल्पनीय नहीं है।

 हम जिस दुनिया में रह रहे हैं वह ऐसी ही है।

, किंतु भारत पड़ोसी को अकेला छोड़ देने की अय्याशी नहीं कर सकता।

 आरबीपीडब्ल्यूसीपी हमें कचोटता रहेगा।

 आतंक उनकी विदेश नीति है।

 वे निर्दोष लोगों को मारते हैं- मुंबई के निर्दोष नागरिकों से लेकर उड़ी में सैनिकों तक।

 हम चाहते तो बहुत हैं, लेकिन पलटकर वॉर नहीं कर सकते।

 आतंकी हमले चाहे जितने पीड़ादाई हों, हम दुनिया को उड़ा देेने का जोखिम नहीं ले सकते।

 तो हम करें क्या।

 उनसे क्रिकेट खेलना बंद कर दें।

 उनके शक्तिहीन प्रधानमंत्री को जन्मदिन पर बधाई दें।

 जनता से जनता के बीच रिश्ते बनाएं।

 या हम स्वीकार कर लें- कि उनके पड़ोसी होने की कीमत के रूप में हम हर साल एक सैकड़ा जिंदगियों की कुर्बानी देंगे।

 इनमें से कुछ काम नहीं आएगा।

 हमारा सामना किसी असली राष्ट्र से नहीं, बल्कि आतंकी देश से है।

 एक योजना है जो (बिना एक गोली चलाए) असर दिखा सकती है :।

1. हम एक राष्ट्र के रूप में आधिकारिक रूप से तय कर लें कि पाकिस्तान नाकाम राष्ट्र है।

 यह तो राष्ट्र भी नहीं है, बल्कि आतंकी क्षेत्र है, जो परमाणु बम से लैस है।

 दुनिया की शांति के लिए सबसे खतरनाक मिश्रण।

 यही बात हम दुनिया को बताएं।

 पाक आईएसआईएस-2 है, जहां सरकार राष्ट्र को नियंत्रित नहीं करती।

2. हम पाकिस्तान के साथ सारे राजनयिक संबंध तोड़ दें।

 नई दिल्ली के चाणक्यपुरी में दूर तक फैले हुए पाक उच्चायोग की कोई जरूरत नहीं है।

 इस आतंकी क्षेत्र को हम राजधानी में जगह क्यों दे रहे हैं।

 आतंकी साजिशों के लिए।

 क्या कोई आईएसआईएस दूतावास भी है।

 हद तो यह है कि पाक उच्चायोग में पार्टियां होती हैं, जिसमें हमारे मंत्री शरीक होते हैं।

 इसके बाद क्या आपको वाकई यह अपेक्षा है कि दुनिया हमारे साथ सहानुभूति दिखाएगी।

3. यह रूमानी ख्याल कि भारत-पाकिस्तान के बीच पारिवारिक झगड़ा है, खत्म होना चाहिए।

 दुनिया के पास ब्योरों में जाने का वक्त नहीं है।

 यदि वे भारत-पाकिस्तान संघर्ष के साथ भाईचारा अमन देखते हैं तो वे भ्रमित हो जाते हैं।

 वे इसे दोस्तों की लड़ाई समझकर खारिज कर देंगे।

 हो सकता है पाकिस्तानी लोग अच्छे हों, लेकिन यह अप्रासंगिक है।

 दुनिया को तो आरजीपीडब्ल्यूसीपी से बहुत बड़ा खतरा है।

 आइए, दुनिया तक यह संदेश पूरी स्पष्टता से पहुंचाएं।

4. जैसे हम दुनिया के अग्रणी प्रकाशनों में अतुल्य भारत के विज्ञापन देते हैं, ठीक उसी सर तरीके से बताएं कि भारत किस तकलीफ से गुजर रहा है।

 उन्हें समझाएं कि भारत सिर्फ खुद को महफूज रखने के लिए ही नहीं, दुनिया को परमाणु खतरे से बचाने के लिए भी आतंकवाद बर्दाश्त कर रहा है।

 दुनिया जाने कि आरडीपीडब्ल्यूसीपी क्या कर रहा है।

 तब जाकर हमें वैश्विक समर्थन मिलेगा।

5. हमें कलाकारों पर प्रतिबंध लगाने की जरूरत नहीं है।

 कला राष्ट्रीयता के परे होती है और प्रतिभाओं का स्वागत होना चाहिए।

 हम उन पाकिस्तानी कलाकारों उनके परिवारों को खासतौर पर वे जो आतंकवाद के खिलाफ बोलते हैं और उन्हें बदला लिए जाने का खतरा है, शरण देने (धमकाकर नहीं) की पेशकश करनी चाहिए।

 यदि आधा दर्जन कलाकार भी पेशकश स्वीकार करते हैं तो हम दुनिया को बता सकते हैं कि कैसे पाकिस्तानी कलाकार वहां से भागकर भारत रहे हैं।

 हम किसी कलाकार को किसी तरह के बयान देने के लिए मजबूर नहीं कर सकते, लेकिन उन्हें हमारे दूतों की तरह इस्तेमाल करने में कोई हर्ज नहीं है कि वे दुनिया को बताएं कि भारत किस स्थिति से गुजर रहा है।

 यदि वे चुप रहना चाहते हैं तो उनका चुनाव है, लेकिन उनके भारतीय प्रशंसकों को मालूम होना चाहिए कि उन्होंने इस मुद्‌दे पर कोई रुख नहीं लिया है।

 फिर कहूंगा कि इसमें कहीं भी मजबूर करने की कोशिश नहीं होनी चाहिए।

, यदि हम इतना कर लें तो धीरे-धीरे दुनिया यह मान लेगी कि पाकिस्तान एक नाकाम राष्ट्र है।

 इसके बाद ही पाकिस्तान का विभाजन करने, प्रतिबंध लगाने और उसका परमाणु कार्यक्रम बंद करने जैसे विकल्प उभरेंगे।

 इसमें एक समानांतर नुकसान भी है।

 कुछ उदारवादियों को लग सकता है कि हमारा व्यवहार निष्पक्ष नहीं है और हम समानता के सिद्धांत का पर्याप्त पालन नहीं कर रहे हैं।

 भाईचारे के प्रयासों को रोकना अनावश्यक और गलत है।

 हालांकि, स्पष्ट संदेश और कदमों से दुनिया को हमारे पक्ष में करना महत्वपूर्ण है।

 समानता भाईचारा वह अय्याशी है, जिसका लुत्फ शांतिकाल में उठाया जा सकता है।

 तब नहीं जब हमारे लोगों को मारा जा रहा हो।

(येलेखक के अपने विचार हैं।

), -चेतन भगत (अंग्रेजीके युवा उपन्यासकार ), सौजन्य :- दैनिक भास्कर, 29-09-2016।

