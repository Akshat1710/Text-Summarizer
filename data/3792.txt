इतिहास-कथा में प्रयोगों के जोखिम और विरोध के अर्थ (हिन्दुस्तान)।

संजय लीला भंसाली पर हुए हमले का प्रतिवाद करते हुए फिल्म जगत एकजुट हो गया है।

 विशेष रूप से ट्विटर पर सक्रिय रहने वाले सिनेमा के लोग अंग्रेजी में खूब धिक्कार ेरहे हैं।

 करण जौहर से लेकर मनोज वाजपेयी तक और भी तमाम।

 कोई अप्रत्याशित घटना होती है, तो वह अचानक से फैलती है।

 आजकल फैलाव ज्यादा आसान है।

 समय केवल लैंड लाइन फोन भर का नहीं रह गया है, हालांकि खबरें तब भी आग की तरह ही फैलती थीं।

 अब खबरेें फेसबुक, ट्विटर से चैनलों तक फैलती हैं और पल भर में सबको पता चल जाता है।

 संजय लीला भंसाली सेट पर सख्त और अनुशासन-पसंद निर्देशक माने जाते हैं।

 काम करते हुए वह कब उग्र हो जाएं, अंदाजा नहीं होता।

 यह पिछली फिल्मों के सेट के अनुभव हैं, जो तत्समय कलाकारों के बीच से या यूनिट से होते हुए पत्र-पत्रिकाओं के पन्ने तक पहुंचते रहे।

, इस बात पर विचार किया जाना चाहिए कि पद्मावती को लेकर आखिर ऐसी नौबत कैसे आई।

 आपत्तिकर्ताओं की आपत्ति भी छिपी नहीं है और उन्होंने उसी पर उग्र होकर यह कदम उठाया।

 ऐसा माना जाना चाहिए कि पटकथा में प्रयोग किया ही जा रहा होगा और यह बात आपत्तिकर्ताओं के समूह या संगठन तक यूनिट और फिल्माए जाने वाले दृश्यों के प्रचार के साथ ही पहुंचनी शुरू हुई होगी।

 सीधे मारपीट या तोड़फोड़ तो बहुत बाद की घटना है, लेकिन इसके पहले भी यह प्रयोग-दुष्प्रयोग न करने के लिए भंसाली को सचेत किया होगा।

 हो सकता है कि उनको न लगा हो कि विरोध हिंसक रूप ले सकता है।

 वह राजस्थान की ही नैसर्गिक लोकेशन में अपना सेट बनाकर काम करने गए और वहां यह अप्रिय हादसा हो गया।

 उसी तारतम्य में यह भी पता चला है कि निर्देशक ने शूटिंग का पैकअप करा दिया है और वापस लौट गए हैं।

 उनका इरादा अब मुंबई में ही सेट लगाकर आगे काम करने का है, लेकिन जाते हुए उनके कान में ये शब्द भी पहुंचे ही होंगे कि इतिहास, सच्चाई और तथ्यों से छेड़छाड़ तब भी न करें, अन्यथा फिल्म रिलीज नहीं होने दी जाएगी।

, यह चेतावनी अनसुनी नहीं की जानी चाहिए।

 ऐसे विरोध किसी भी स्थिति तक जाने को तैयार होते हैं।

 पद्मावती को लेकर जो एक बार आपत्ति शुरू हो गई है, वह केवल सामान समेट लेने या ट्विटर पर सौ-पचास समर्थक बयानों से प्रभावित होने वाली नहीं है।

 सभी समर्थक आपत्ति की हिंसक परिणति का प्रतिवाद कर रहे हैं।

 सबसे अच्छा ट्वीट सलीम खान का है, जिन्होंने यह लिखा है कि हालांकि पटकथा का उनको अंदाजा नहीं है, मगर संजय इसकी सावधानी रखेंगे कि कोई आहत न हो।

 यह ट्वीट बताता है कि क्या किया जाना चाहिए था।

, अपनी पिछली फिल्मों देवदास और बाजीराव मस्तानी में भी मूल कहानी के साथ काम करते हुए संजय लीला भंसाली ने अपनी कल्पनाओं से कुछ प्रयोग किए थे।

 इनमें से देवदास में वह प्रयोग तो हास्यास्पद ही था, जब चंद्रमुखी और पारो के साथ उन्होंने हरा रंग डाला गाना फिल्म में शामिल किया था।

 बिमल राय की देवदास में और मूल कहानी में भी चंद्रमुखी और पारो की मुलाकात का जिक्र तक नहीं है, फिर उस गाने का क्या अर्थ।

 ऐसे ही, बाजीराव मस्तानी में भी मस्तानी और काशीबाई का साथ में एक गाना कल्पनातीत लगा था।

 इसके कारण बाजीराव का चरित्र भी भंसाली ठीक से नहीं गढ़ सके थे।

 मल्हारी गाना तो बहुत ही फूहड़ था, जो बाजीराव पर फिल्माया गया था।

 एक ऐतिहासिक योद्धा सड़क छाप हीरो लग रहा था इसमें।

, इतिहास-कथाओं को फिल्मांकन का आधार बनाने वाले फिल्मकारों को ऐसे हठ या मानसिक अतिरेक से बचना चाहिए।

 हिंसा ने सब गड़बड़ कर दिया, वरना आपत्तिकर्ताओं को सीधे-सीधे अपराधी मान लेना उचित नहीं है।

 यह विरोध ही दरअसल निर्देशक को पुनर्विचार करने के मौके देगा।

 इसके पहले भी फिल्में बनी हैं ऐतिहासिक विषयों पर।

 मुगल-ए-आजम से लेकर आज तक लोगों ने इस कठिन काम को रचनात्मक रूप से साधने का उपक्रम किया है।

 लेकिन इधर अशोका द ग्रेट, जोधा अकबर, देवदास, बाजीराव मस्तानी और अब पद्मावती का विवाद दोतरफा उग्र होने की बजाय समझदारी से काम लेने के मौके देता है।

 इसी के साथ यह घटना सेंसर बोर्ड को भी सजग होने का समय-पूर्व अवसर दे रही है।

(ये लेखक के अपने विचार हैं), – सुनील मिश्र, फिल्म समीक्षक।

सौजन्य- हिन्दुस्तान।

