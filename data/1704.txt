नया ढांचा जरूरी (बिजनेस स्टैंडर्ड)।

टाटा समूह की सूचीबद्घ कंपनियों से साइरस मिस्त्री के इस्तीफे ने फिलहाल इन कंपनियों को रतन टाटा के साथ मिस्त्री के सार्वजनिक संघर्ष से उपजी अशांति से बचा लिया है।

 परंतु मिस्त्री के बाहर होने से वे व्यापक संस्थागत मसले ही नहीं होंगे जो आने वाले दिनों में देश के सबसे बड़े कारोबारी समूह के भाग्य को प्रभावित कर सकते हैं।

 समूह को ऐसा प्रशासनिक ढांचा तैयार करना होगा जो उसे ऐसे विवादों से बचा सके और आने वाले प्रतिस्पर्धी समय में उसे उबार सके।

 अगर समूह किसी और को समूह की होल्डिंग कंपनी टाटा संस का चेयरमैन बनाता है तो भी ढांचागत समस्याएं बरकरार रहेंगी।

 ये समस्याएं मूलरूप से स्वामित्व के अलगाव और प्रबंधन की समस्याएं हैं।

 टाटा समूह के मामले में समस्या इसलिए बढ़ गई क्योंकि उसका स्वरूप ही कुछ ऐसा है जहां प्रबंधन की शक्ति स्वामित्व ढांचे से जुड़ी हुई है।

ऐसे में टाटा चैरिटेबल ट्रस्ट्स जिनके पास टाटा संस की दो तिहाई हिस्सेदारी है वह और इसके जरिये समूह की कई परिचालन कंपनियां समूह की गतिविधियों में असंगत शक्ति का प्रयोग कर सकती हैं।

 चूंकि ट्रस्ट्स का प्रतिनिधित्व करने वाले निदेशकों के पास बोर्ड के निर्णयों को वीटो करने का अधिकार है इसलिए शक्ति के इस असंतुलन ने बोर्ड के प्रभाव को कम किया है।

 तथ्य यह है कि इन ट्रस्ट्स का नियंत्रण 78 वर्षीय रतन टाटा के पास है और चूंकि विरासत संभालने के लिए कोई मजबूत दूसरी पंक्ति नहीं है इसलिए भविष्य में संकट और बढऩे की आशंका है।

 संक्षेप में कहें तो टाटा समूह को विवाद के संभावित मसलों पर काम करना होगा और समूह के तीनों चरणों यानी ट्रस्ट्स, टाटा संस और परिचालन कंपनियों के बीच समायोजन लाना होगा।

 उसे ऐसा परिचालन ढांचा विकसित करना होगा जिसमें व्यक्तियों की कोई भूमिका न हो।

 गैरसूचीबद्घ और अस्पष्टï चैरिटेबल ट्रस्ट्स को सूचीबद्घ कंपनियों के निर्णय में अहम भूमिका नहीं निभाने देनी चाहिए।

, इसका एक सुलझा हुआ उपाय इंस्टीट्यूशनल इन्वेस्टर एडवाइजरी सर्विसेज (आईआईएएस) ने अपने प्रपत्र ‘टाटा ग्रुप: टाइम टु रीबूट’ में दिया था।

 उसने कहा कि ट्रस्ट्स का वीटो अधिकार खत्म कर दिया जाना चाहिए।

 इससे सत्ता का संतुलन विकसित होगा और समान रूप से सशक्त निदेशक निर्णय ले सकेंगे।

 इससे नई प्रतिभाओं और बाहर से नए विचारों को लाने की संभावना भी बनेगी।

 कोई भी कारोबारी समूह अगर नीतिगत निष्पक्षता पर व्यक्तिगत वफादारी को तरजीह देता है तो वह समृद्घ नहीं हो सकता।

 समूह की कंपनियों के आपसी रिश्ते को सुसंगत बनाना भी उतना ही महत्त्वपूर्ण है।

 आईआईएएस ने यह अनुशंसा भी की है कि भविष्य में टाटा संस के चेयरमैनों को समूह की परिचालन कंपनियों का प्रमुख नहीं बनाया जाना चाहिए।

 इससे उनके पास अवसर होगा कि वे आंतरिक या बाहरी तौर पर मौजूद बेहतरीन प्रतिभाओं को अपने साथ जोड़ सकें।

 थोड़ा बहुत नियंत्रण बरकरार रखने के लिए टाटा संस परिचालन कंपनियों के बोर्ड में निदेशक नामित कर सकता है।

, प्रश्न यह है कि ये ट्रस्ट जिनका मूल काम तमाम तरह के परोपकारी काम करना है, उन्हें कारोबारी समूह पर नियंत्रण क्यों चाहिए।

 सत्तर के दशक में जब सरकार ने उन चैरिटेबल ट्रस्टों को कंपनियों में शेयर धारण करने पर भी कर रियायत पाने से रोक दिया था।

 तब बिड़ला के साथ टाटा समूह के इन न्यासों को भी रियायत दी गई थी।

 ऐसे अन्य ट्रस्ट को बैंकों और डाकघर बचत खाते में निवेश पर ही कर रियायत मिलती है।

 ऐसे वक्त में जब कारोबारी परोपकार अनिवार्य है तब इस अपवाद को समाप्त किया जाना चाहिए।

 कंपनियों को ट्रस्ट आधारित अंशधारिता के दबाव से बचाने के लिए कानूनन टाटा और बिड़ला संस की अंशधारिता के लिए सीमा तय की जानी चाहिए।

, सौजन्य – बिजनेस स्टैंडर्ड।

