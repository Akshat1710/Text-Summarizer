अपराधी एक दावेदार दो देश।

 (अमर उजाला : Editorial)।

भारत सरकार का कहना है कि झिंगाड़ा ने मोहम्मद सलीम के नाम का एक फर्जी पाकिस्तानी पासपोर्ट पेश किया था।

 2011 में पाकिस्तानी अधिकारियों ने थाई अधिकारियों के समक्ष दावा किया कि झिंगाड़ा पाकिस्तानी नागरिक है और उन्होंने नकली पहचान पत्रों समेत इस आशय के फर्जी कागजात पेश किए।

 यह पता चलते ही थाईलैंड स्थित भारतीय दूतावास ने तुरंत आपत्ति दर्ज करवाकर इस प्रत्यर्पण को रुकवाया।

 मुंबई पुलिस को तुरंत झिंगाड़ा की भारतीय राष्ट्रीयता के दस्तावेजी सुबूत मुहैया करवाने के निर्देश जारी किए गए, ताकि उसे भारत प्रत्यर्पित करवाया जा सके।

, मुंबई पुलिस की क्राइम ब्रांच ने थाई अधिकारियों को मुंबई में झिंगाड़ा के स्कूल के रिकॉर्ड्स, उसके परिवार और रिश्तेदारों की जानकारी और उसके आपराधिक कारनामों का लेखा-जोखा भिजवा दिया है।

 झिंगाड़ा के माता-पिता और रिश्तेदार आज भी मुंबई में जोगेश्वरी पूर्व की एक झोपड़पट्टी में रहते हैं, जहां पलकर वह बड़ा हुआ है।

 पुलिस के अनुसार, जब झिंगाड़ा जोगेश्वरी के एक कॉलेज में बीए द्वितीय वर्ष का छात्र था, तो उसने एक छात्र की चाकू से हत्या कर दी थी।

 यही घटना उसे दाऊद इब्राहिम के साथी छोटा शकील के करीब ले गई।

, भारत द्वारा झिंगाड़ा के प्रत्यर्पण को सुरक्षित करने के लिहाज से जून, 2013 में मुंबई के अंधेरी मेट्रोपोलिटन मजिस्ट्रेट ने पुलिस को झिंगाड़ा के घरवालों के डीएनए सैंपल लेने की भी इजाजत दे दी।

 मुंबई पुलिस की टीम इस प्रत्यर्पण के सिलसिले में बैंकॉक के कई चक्कर लगा चुकी है।

 विदेश मंत्रालय आश्वस्त है कि उसने यह साबित करने के दस्तावेज दिए हैं कि झिंगाड़ा भारतीय नागरिक है।

 पाकिस्तान को चिंता है कि यदि झिंगाड़ा भारत के हाथ लग गया, तो दाऊद गिरोह के क्रियाकलापों की सारी जानकारी उसे हो जाएगी।

 लिहाजा वह झिंगाड़ा को पाकिस्तान ले जाने के लिए एड़ी-चोटी का जोर लगा रहा है।

, छोटा राजन की हत्या के लिए शकील के पास झिंगाड़ा से बेहतर कौन हो सकता था।

 उसने झिंगाड़ा को काठमांडू के रास्ते कराची बुलवाया, उसे सारी योजना समझाई और काफी पैसा दिया।

 वह छोटा राजन की जान लेने के लिए तैयार हो गया।

 शकील ने अपने संपर्कों की मदद से उसे पाकिस्तान की नागरिकता दिलवा दी।

 पाकिस्तानी पासपोर्ट पर झिंगाड़ा मोहम्मद सलीम के नाम से बैंकॉक एयरपोर्ट पर उतरा।

 आज से 15 साल पहले बैंकॉक के सुखुम्वित सोई इलाके में चारन कोर्ट में उस दिन आठ लोग घुसे।

 वे सिक्योरिटी गार्ड को धकियाकर अंदर घुस आए।

 दरवाजा राजन के साथी रोहित वर्मा ने खोला, जिसे इन लोगों ने गोलियों की बौछार से छलनी कर दिया।

 उस वक्त राजन अपने बेडरूम में था, उसने फुर्ती से दरवाजा बंद कर लिया।

 एक गोली दरवाजे को भेदकर उसके पेट में लगी, लेकिन वह खिड़की से कूदकर जान बचाने में सफल हो गया।

-रवींद्र दुबे।

सौजन्य :- अमर उजाला, 4.11.2015।

