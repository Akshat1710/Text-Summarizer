संवादहीनता क्यों।

 (पत्रिका)।

क्या सवा दो माह पहले दिल्ली के उपराज्यपाल बने अनिल बैजल की भी ‘केजरीवाल सरकार’ से ठनना शुरू हो गई है।

 यदि केजरीवाल सरकार की ओर से आई पूर्व सैनिक रामकिशन ग्रेवाल को शहीद का दर्जा देकर उनके परिवार को एक करोड़ रुपए की आर्थिक सहायता देने की सिफारिश को नामंजूर करना कोई संकेत है तो मानो शुरुआत हो गई।

 इससे पहले अब तक के दो माह में दोनों के सम्बन्ध कुल मिलाकर सौहार्दपूर्ण दिखे।

, उपराज्यपाल ने अपने पूर्ववर्ती नजीब जंग से अलग राह बनाई।

 अटकी हुई कई फाइलें इस दौरान वहां से निकली।

 लगने लगा कि, निर्वाचित सरकार को दिल्ली में अहमियत मिलनी शुरू हुई है।

 तभी यह संकेत आ गया।

 बैजल के पास प्रशासन का करीब 40 वर्षों का अनुभव है।

 वे केंद्रीय गृह सचिव तक रहे हैं।

 ऐसे में उनकी परिपक्वता पर संदेह करने की कोई वजह नहीं है।

 जरूरत दोनों के मध्य ‘संवाद’ की है।

 ज्यादातर मौकों पर देखा गया है कि संवादहीनता ‘तिल का ताड़’ बना देती है।

, अन्यथा तो संवाद के माध्यम से जहर को भी अमृत बनाया जा सकता है।

 इस मामले में बैजल और मुख्यमंत्री केजरीवाल के मध्य संवाद हुआ या नहीं, इसका अभी खुलासा तो नहीं हुआ है लेकिन जिस तरह एकपक्षीय खबर आई है उससे लगता है कि, उसमें रणनीति से ज्यादा संवादहीनता है।

, यह सही है कि रामकिशन दिल्ली के मूल निवासी नहीं थे।

 वे अभी सैनिक के रूप में सेवारत नहीं थे।

 ऐसे में उन्हें शहीद का दर्जा और उनके परिवार को एक करोड़ रुपए की सहायता, वह भी दिल्ली सरकार की ओर से, निर्णय के औचित्य पर सवाल खड़े करती है।

 फिर भी उपराज्यपाल ऐसे मौके पर मुख्यमंत्री को बुलाकर बात कर सकते थे।

 ऐसा रास्ता निकाल सकते थे जिसमें दोनों के अच्छे सम्बन्धों की हवा बनी रहती।

, जहां तक सवाल ऐसे दर्जे और सहायता का है, दिल्ली ही नहीं देश के अधिकांश राज्यों की सरकारें, चाहे वे किसी भी दल की हों ‘वोट’ को ध्यान में रखकर निर्णय ले रही हैं, जो चिंताजनक है।

 यदि आत्महत्या करने वाले, अकाल मृत्यु का शिकार होने वाले अथवा बीमारी से मरने वालों को भी ‘शहीदÓ का दर्जा दिया जाने लगा तब फिर चन्द्रशेखर आजाद, भगतसिंह और रामप्रसाद बिस्मिल की शहादत से कौन प्रेरणा लेगा।

 निश्चित रूप से तमाम राजनीतिक दलों और सरकारों को इस बारे में राष्ट्रीय सहमति बनानी चाहिए।

, सौजन्य- पत्रिका।

