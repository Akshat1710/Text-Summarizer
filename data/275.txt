मुख्यमंत्री के प्रयास (दैनिक जागरण)।

पिछले चार महीनों से भी अधिक समय से कश्मीर में ङ्क्षहसा और प्रदर्शनों के बाद राज्य को फिर से पटरी पर लाने के लिए मुख्यमंत्री का दिल्ली दौरा सहायक साबित हो सकता है।

 विगत तीन दिनों में वह प्रधानमंत्री के अलावा गृहमंत्री, रक्षा मंत्री और रेलवे मंत्री से मिलीं।

 उन्होंने इन सभी के साथ राज्य में पर्यटन को बढ़ावा देने के साथ-साथ आतंकवादी गतिविधियों में शामिल युवाओं के घाटी में कश्मीर लौटने के मुद्दे उठाकर यह दर्शाने का प्रयास किया है कि वे सरकार गठन के समय राज्य के लोगों के साथ किए गए वायदों को लेकर पूरी तरह से गंभीर है।

 यह बात किसी से नहीं छुपी है कि चार महीनों से भी अधिक समय से जारी ङ्क्षहसा के कारण पर्यटन को काफी नुकसान पहुंचा है।

 गर्मियों के पूरे सीजन में न के बराबर ही पर्यटक आए।

 ऐसे में अगर रेलवे मंत्री कश्मीर में पर्यटकों को लुभाने के लिए मुख्यमंत्री की मांग पर ग्लास टाप ट्रेन शुरू करते हैं तो निश्चित रूप से यह वहां के प्राकृतिक नजारों को देखने के लिए आकर्षण का केंद्र साबित हो सकती है।

 यहीं नहीं, मुख्यमंत्री ने क्रॉस एलओसी व्यापार को बढ़ावा देने के लिए भारत और पाकिस्तान के बीच और द्वार खोलने की भी वकालत की।

 स्व. मुख्यमंत्री मुफ्ती मुहम्मद सईद के कार्यकाल के दौरान भी होने वाली इस मांग को मुख्यमंत्री द्वारा फिर से उठाना स्वभाविक है।

 यह अच्छी बात है कि अगर दोनों ओर कश्मीर के लोग एक दूसरे के यहां अधिक आते-जाते हैं तो निश्चित रूप से उन्हें एक दूसरे को समझने का भी अधिक अवसर मिलेगा और इससे संबंधों में सुधार भी हो सकता है।

 मुख्यमंत्री के इन प्रयासों से यह साफ है कि वे समझती हैं कि इस समय जम्मू-कश्मीर नाजुक दौर से गुजर रहा है और अगर अभी सरकार ने गंभीरतापूर्वक प्रयास नहीं किए तो शायद फिर बहुत देर हो जाए।

 ऐसे में उनके प्रयासों पर अब केंद्र सरकार क्या कदम उठाता यह देखना होगा।

 केंद्र सरकार को चाहिए कि वह राज्य के हालात को देखते हुए यहां पर विकास कार्यों को प्राथमिकता पर रखे ताकि जम्मू-कश्मीर विकास के पथ पर अग्रसर हो सके।

,  स्थानीय संपादकीय : जम्मू-कश्मीर , सौजन्य – दैनिक जागरण।

