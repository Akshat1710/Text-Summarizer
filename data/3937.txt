राष्ट्रवाद का मतलब (दैनिक जागरण)।

अफजल गुरु की फांसी के खिलाफ जवाहरलाल नेहरू विश्वविद्यालय परिसर में नौ फरवरी को हुए प्रदर्शन ने देश में राष्ट्रवाद पर बहस छेड़ दी है।

 यह हम सभी भारतीयों के लिए एक महत्वपूर्ण मुद्दा है।

 इस पर बेहद शांत और संजीदा होकर चर्चा करने की जरूरत है।

 दुर्भाग्य की बात है कि इसके बजाय विवाद खड़ा किया जा रहा है, जिसमें सभी राजनीतिक पार्टियां अपने-अपने हित साधती नजर आ रही हैं।

 दिल्ली पुलिस द्वारा जेएनयू छात्र संघ के अध्यक्ष कन्हैया कुमार की देशद्रोह के आरोप में गिरफ्तारी ने उन्हें एक अवसर उपलब्ध कराया।

 कांग्रेस के उपाध्यक्ष राहुल गांधी और कुछ दूसरी विपक्षी पार्टियों के नेताओं ने वामपंथी विचारधारा में विश्वास करने वाले कुछ छात्रों से सहानुभूति जताने के लिए जेएनयू कैंपस का दौरा किया।

 वहीं भाजपा ने अपनी छात्र इकाई एबीवीपी का समर्थन करते हुए उनके इस कदम का विरोध किया।

 इससे चर्चा ने उग्र रूप धारण कर लिया।

 इसमें दो राय नहीं कि जेएनयू परिसर के अंदर जिस तरह के नारे लगाए गए वह किसी भी सरल सोच रखने वाले भारतीय को स्वीकार्य नहीं हो सकता है।

 भारत के टुकड़े-टुकड़े करने के नारों की भला कौन अनदेखी कर सकता है।

 जवाब स्पष्ट है कि किसी को भी इसकी उपेक्षा नहीं करनी चाहिए।

 एक लोकतांत्रिक समाज में ¨हसा का कोई स्थान नहीं है।

 यदि कहीं ¨हसा और गुंडागर्दी होती है तब इसके लिए जिम्मेदार व्यक्ति या समूह के खिलाफ कड़ी कानूनी कार्रवाई की जानी चाहिए।

, राष्ट्रवाद की चर्चा उस समय आरंभ हुई है जब पाकिस्तान प्रायोजित आतंकवाद और हाल ही में पठानकोट एयरबेस पर हमले के प्रति नाराजगी के कारण देशप्रेम की भावनाएं हिलोरे मार रही हैं।

 यहां तक कि इसी हफ्ते कश्मीर के पांपोर में आतंकवाद के खिलाफ ऑपरेशन में दो युवा कैप्टन समेत पांच जवान शहीद हो गए।

 आतंकवाद के कारण साल दर साल सुरक्षाकर्मियों और आम नागरिकों की मौतें होती रही हैं।

 लिहाजा देश और राष्ट्र के खिलाफ अभिव्यक्त किया गया एक भी बयान लोगों की भावनाओं को आहत करने और उनके गुस्से को भड़काने के लिए काफी है।

 देश के राजनीतिक वर्ग और सुरक्षा विशेषज्ञों को यह बात गांठ बांध लेनी चाहिए और इसे कोरी कल्पना मानकर नजरअंदाज नहीं करना चाहिए।

, बुद्धिजीवियों और समाजविज्ञानियों ने इस बात का अध्ययन किया है कि कैसे एक देश बनता है।

 उन्होंने इसका भी परीक्षण किया है कि कौन से कारक देश को एकता के सूत्र में बांधते हैं।

 उन्होंने इस बारे में भी लिखा है कि किन कारणों से एक देश दूसरे देश से भिन्न होता है।

 ये सभी अकादमिक काम महत्वपूर्ण हैं, लेकिन इसके साथ ही राष्ट्रवाद पर आम जनता की सोच भी इसके बराबर ही मायने रखती है।

 यदि राह चलता हुआ एक व्यक्ति भारत के संदर्भ में इन मुद्दों की बात करता है तो इसका सीधा अर्थ है कि हर भारतीय राष्ट्रवाद की भावना से ओतप्रोत है।

 उनकी इच्छा है कि देश तरक्की करे और उनकी सोच में यह बात निहित है कि संकट के समय हर भारतवासी को अपनी क्षमता के अनुसार देश की सुरक्षा करनी चाहिए।

 वास्तव में राष्ट्रवाद का सार यही है।

 1मैं यहां व्यक्तिगत संदर्भ देने के लिए माफी चाहता हूं।

 पचास साल पहले प्रयाग में कुंभ मेले के दौरान मुङो इसकी सवरेत्तम तरीके से शिक्षा मिली।

 जब मैं और मेरे दादाजी (कैलाशनाथ काटजू) देश के दूरदराज से आए दूसरे लाखों देशवासियों के साथ-साथ संगम की ओर बढ़ रहे थे तब उन्होंने मुझसे कहा कि गंगा मां के लिए हम सभी बराबर हैं और वे हमारे बीच जाति, पंथ, विश्वास या धर्म के आधार पर भेदभाव नहीं करती हैं।

 यही एकात्मवाद की भावना सबसे ज्यादा मायने रखती है।

 भारतीय उपमहाद्वीप में रहने वाले लोग राजनीतिक विभाजन और अलग-अलग दर्शन के बावजूद भी प्राचीन काल से ही इस भावना से लबरेज हैं।

 यहां भाषा, धर्म और संप्रदायों के आधार पर भी भिन्नताएं मौजूद थीं, लेकिन भारतवर्ष के सभी लोग एक हैं, यह भावना कभी खत्म नहीं हुई।

, उपनिवेशवाद के दौर में ब्रिटिश शासकों ने माना कि भारत सिर्फ एक भौगोलिक अभिव्यक्ति था।

 उनके विचार में भारत में रहने वाले लोगों में राष्ट्रवाद की भावना नहीं थी।

 उनकी निष्ठाएं सिर्फ अपनी जाति, क्षेत्र और धर्म के प्रति थीं।

 उनका मानना था कि भारत एक राष्ट्र कभी नहीं बन सकेगा, लेकिन भारतीय स्वतंत्रता आंदोलन ने उन्हें गलत साबित कर दिया।

 मोहम्मद अली जिन्ना और मुस्लिम लीग ने हालांकि यह सोच उत्पन्न कर ली कि धर्म एक राष्ट्र का आधार है और इस प्रकार उन्होंने मुस्लिमों के लिए हंिदूुओं से एक अलग देश की मांग की।

 उन्होंने ¨हसा फैलाई और परिणामस्वरूप भारत बंट गया।

 पाकिस्तान का राष्ट्रवाद एक त्रुटिपूर्ण सिद्धांत पर कायम है।

 वह भारत की प्रथा के विपरीत है।

 इसका नतीजा आज हमारी आंखों के सामने है।

 वह आज कट्टरपंथी ताकतों का गढ़ बन गया है, जो उसके टुकड़े करने पर आमादा हैं।

 वह वैश्विक आतंकवाद का भी केंद्र-बिंदु बन गया है और इस लिहाज से दुनिया के लिए बहुत बड़ा खतरा भी।

 इसके विपरीत भारत ने अपने प्राचीन आदर्शो को जारी रखा है, जिसके अनुसार सभी भारतीय एक परिवार का हिस्सा हैं।

 यही भारतीय संविधान का मूल सिद्धांत है।

 प्रधानमंत्री नरेंद्र मोदी साफ-साफ कहते हैं कि भारत सरकार का एकमात्र ग्रंथ भारत का संविधान है।

 संविधान से विमुखता भारतीय राष्ट्रवाद से नाता तोड़ने के बराबर है।

, भारत जैसे किसी देश में राजनीति, समाज और अर्थव्यवस्था पर अलग-अलग सोच रखने वाले लोगों का होना स्वाभाविक है।

 प्राचीन काल से ही भारतीय शिक्षा और दर्शन में ऐसी परंपरा रही है।

 यही भारतीय लोकतंत्र की ताकत है।

 यहां हर कोई अपनी रुचि और इच्छा जाहिर कर सकता है।

 यही गुण एक लोकतंत्र को निरंकुश शासन से अलग करता है।

 लोकतंत्र में लोगों के मौलिक अधिकार सुनिश्चित होते हैं।

 उन्हें अपने विचारों की आजादी होती है।

 हालांकि वे अपनी विचारधारा के विस्तार के लिए ¨हसा का सहारा नहीं ले सकते।

 जो लोग ¨हसक समाज और ¨हसा के जरिये राजनीतिक बदलाव में विश्वास करते हैं उन्हें कानूनी कार्रवाई का सामना करना पड़ता है।

 हाल में नरेंद्र मोदी ने अपने भाषण में एक महत्वपूर्ण बात कही कि किसी को भी अपने विचार दूसरों पर थोपने नहीं चाहिए।

 किसी को भी ऐसा नहीं सोचना चाहिए कि सिर्फ उसी की बातें ही सही हैं।

 हर भारतीय के अधिकार और विचार महत्वपूर्ण हैं और उन्हें बढ़ावा दिया जाना चाहिए।

 इस समय देश बाहरी चुनौतियों का सामना कर रहा है।

 पड़ोसी खासकर भारत के पश्चिम में स्थित देश अस्थिर हैं और पाकिस्तान की दुश्मनी अपनी जगह कायम है।

 ऐसे समय में राष्ट्रवाद की भावना का आगे बढ़कर प्रदर्शन देश के हित में है।

,  , सौजन्य: दैनिक जागरण ,24.02.2016,विवेक काटजू(विदेश सेवा के पूर्व अधिकारी हैं और पाकिस्तान मामलों के विशेषज्ञ हैं)।

