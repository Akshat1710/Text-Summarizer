एक सत्र की बरबादी (बिजनेस स्टैंडर्ड)।

संसद का शीतकालीन सत्र शुक्रवार को समाप्त हो गया।

 यह पिछले 15 साल में सबसे कम कामकाज वाला सत्र था।

 संसद के कामकाज में होने वाला व्यवधान अब सामान्य हो माना जाने लगा है।

 गत सत्र में संसद के सदस्यों ने जिस तरह का आचरण किया वह तो किसी को भी परेशान कर सकता है।

 सोलहवीं लोकसभा की औसत उत्पादकता जहां 92 फीसदी और राज्यसभा की 71 फीसदी रही, वहीं शीतकालीन सत्र के दौरान लोकसभा 15 फीसदी और राज्यसभा 18 फीसदी ही चली।

 वर्ष 2010 में भी ऐसी ही अव्यवस्था देखने को मिली थी जब तत्कालीन विपक्षी भारतीय जनता पार्टी (भाजपा) ने 2जी घोटाले की जांच के लिए संयुक्त संसदीय समिति के गठन की मांग की थी।

 जाहिर है इसके लिए किसी एक दल को दोषी नहीं ठहराया जा सकता है।

 राष्टï्रपति प्रणव मुखर्जी ने हाल ही में इस पर सार्वजनिक निराशा जताते हुए सांसदों से कहा था, ‘भगवान के लिए, आप लोग अपना काम कीजिए।

’।

इस सत्र की बात करें तो यह स्वाभाविक था कि विपक्ष विमुद्रीकरण पर एक व्यापक बहस चाहता था और सरकार को इसकी इजाजत देनी चाहिए थी।

 अगर प्रधानमंत्री नरेंद्र मोदी को यकीन है कि इस कदम से देश का भला होगा (वह सदन के बाहर लगातार ऐसा कहते रहे हैं) तो उनको भाजपा के प्रबंधकों को विपक्ष से बातचीत कर एक हल निकालने देना था।

 ऐसा करने से सदन भी सुचारु रूप से चलता और जन प्रतिनिधियों को यह बताया भी जा सकता कि सरकार ने आखिर यह कदम क्यों उठाया।

 लेकिन इसके बजाय सड़कों पर और मंचों पर राजनीतिक नाटक चलते रहे।

 मोदी ने अपनी बेबसी जाहिर की और अनगिनत सार्वजनिक बैठकों में कहा कि विपक्ष उनको लोकसभा में बोलने नहीं दे रहा।

 निश्चित तौर पर विपक्ष भी समान रूप से दोषी है।

 पूरे सत्र को राजनीतिक उठापटक और धमकियों (राहुल गांधी ने प्रधानमंत्री के निजी भ्रष्टïाचार के बारे में जानकारी होने की बात कही थी) में बेकार करने के बाद गांधी के नेतृत्व में कांग्रेस नेता संसद भवन में स्थित प्रधानमंत्री के कार्यालय में उनसे मिलने गए और वहां किसानों की दिक्कतों पर बातचीत की।

 यहां प्रश्न यह है कि अगर दो प्रमुख विपक्षी दलों के नेता मुलाकात कर सकते हैं तो वे सदन में बहस क्यों नहीं कर सकते।

, यह बात दो वजहों से देश को रास नहीं आई।

 पहली बात, इस नाकामी की अपनी कीमत होती है जो चुकानी पड़ती है।

 न केवल संसद के परिचालन में धन व्यय होता है बल्कि विधायी कामकाज में भी देरी होती है।

 दूसरी बात, आरोप-प्रत्यारोप का यह दौर एकतरफा संचार माध्यमों मसलन सोशल मीडिया और राजनीतिक रैलियों आदि ने लोकतांत्रिक जवाबदेही को बहुत हद तक प्रभावित किया है।

 जबकि यह संसद की जिम्मेदारी है।

 ट्वीट करने या पे्रस विज्ञप्ति जारी करने से संसदीय बहस की कमी पूरी नहीं की जा सकती है क्योंकि वहां मतदाता दोनों पक्षों की दलीलों को सुनकर अपनी राय कायम करने को आजाद होते हैं।

 सक्रिय लोकतंत्र को रोजमर्रा की संसदीय जवाबदेही, चुनाव की तुलना में कहीं अधिक प्रदर्शित करती है।

 इस तरह संसद के मौजूदा सत्र का यूं बिना किसी काम के समाप्त हो जाने के बाद सांसदों को आत्मावलोकन करना चाहिए कि वे संसद के प्रतिनिधित्व में किस कदर नाकाम रहे।

 अब लग रहा है कि नोटबंदी के कारण उपजी दिक्कतें आगे भी जारी रहेंगी, ऐसे में अगर सांसद अपने रुख पर दोबारा विचार नहीं करते हैं तो भविष्य में संसद ऐसे ही बाधित होती रह सकती है।

 देश की अर्थव्यवस्था फिलहाल ऐसी स्थिति में नहीं है कि ऐसा बोझ उठा सके।

 वह भी अभी जबकि चारों ओर अनिश्चितता के बादल हैं।

, सौजन्य – बिजनेस स्टैंडर्ड।

