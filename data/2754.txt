चलेगा सुधारों का रोड रोलर  (राष्ट्रीय  सहारा )।

सुप्रीम कोर्ट द्वारा गठित जस्टिस लोढ़ा समिति की रिपोर्ट ने भारतीय क्रि केट कंट्रोल बोर्ड में सुधारों का रोड रोलर चला दिया है।

 अगर सुप्रीम कोर्ट ने इस रिपोर्ट को लागू करा दिया तो कई दिग्गजों के चेहरे बोर्ड में फिर से नजर नहीं आएंगे और कुछ के कद इतने कम हो जाएंगे कि वह बोर्ड पर अपना दबदबा जमाने में सफल नहीं हो सकेंगे।

 हां, इतना जरूर है कि इस खेल में पारदर्शिता जरूर आ जाएगी।

 पर सवाल यह है कि सुप्रीम कोर्ट इन सिफारिशों को किस तरह लागू कराएगा, क्योंकि बोर्ड में सरकार और विपक्ष के कई दिग्गजों की जड़ें जमी हुई हैं।

 इसलिए सुप्रीम कोर्ट पर बहुत कुछ निर्भर रहने वाला है।

लोढ़ा समिति की सिफारिशों में कई तो ऐसी हैं, जिन्हें लागू करने में बोर्ड हिचकेगा नहीं, क्योंकि नए अध्यक्ष शशांक मनोहर खुद ही इन सुधारों पर ध्यान दे रहे हैं।

 उन्होंने पारदर्शिता लाने के लिए ही आईपीएल में खिलाड़ियों को मिलने वाले वेतन का कुछ ही दिनों पहले खुलासा किया है।

 इससे पहले हितों के टकराव को लेकर कुछ लोगों को पद छोड़ने को मजबूर कर चुके हैं, लेकिन इसमें कुछ सुधार ऐसे हैं, जिनसे कुछ दिग्गजों की हस्ती मिटने की संभावना है, इसलिए ऐसे सुधारों को लेकर बीसीसीआई की विशेष साधारण सभा द्वारा सिफारिशों पर विचार करने के दौरान विरोध हो सकता है।

, इसमें एक राज्य एक वोट और एक व्यक्ति एक पद प्रमुख है।

 मौजूदा समय में आप बंगाल क्रि केट एसोसिएशन को ही लें।

 इसके मौजूदा अध्यक्ष सौरव गांगुली के पास अपना मत होने के साथ नेशनल क्रि केट क्लब का भी वोट है।

 जगमोहन डालमिया के बीसीसीआई अध्यक्ष रहने के समय वह अकेले ही तीन मत के अधिकारी थे।

 इससे दबाव बनाने में आसानी होती थी।

 यह सिफारिश लागू होने पर मुंबई क्रि केट एसोसिएशन के अध्यक्ष शरद पवार और बोर्ड अध्यक्ष शशांक मनोहर की इकाई विदर्भ का मत ही नहीं रहेगा क्योंकि यह दोनों इकाई हैदराबाद के साथ एसोसिएट सदस्य बन जाएंगी।

इसी तरह एक व्यक्ति एक पद की सिफारिश लागू होने पर तो बीसीसीआई के ज्यादातर पदाधिकारी इसका शिकार बन जाएंगे।

 असल में बोर्ड में दमदार राज्य एसोसिएशनों का ही जलवा रहता है और सही मायनों में बोर्ड को चलाने में इनके दिग्गजों की अहम भूमिका रहती आई है।

 यही वजह है कि किसी राज्य एसोसिएशन का पदाधिकारी बीसीसीआई में चुने जाने पर भी राज्य एसोसिएशन के पद को नहीं छोड़ता है।

 इसकी वजह वह जानता है कि यदि एक बार वह राज्य एसोसिएशन का पद छोड़ देगा तो उसकी फिर वापसी संभव नहीं हो सकेगी।

, बोर्ड के मौजूदा पदाधिकारियों में सचिव अनुराग ठाकुर, संयुक्त सचिव अमिताभ चौधरी, कोषाध्यक्ष अनिरुद्ध चौधरी के अलावा आईपीएल चेयरमैन राजीव शुक्ला, निरंजन शाह और अजय शिर्के को झटका लगेगा।

 बोर्ड में 70 साल से ज्यादा के व्यक्ति के चुनाव लड़ने पर रोक का असर यह होगा कि शरद पवार और एन श्रीनिवासन बोर्ड में दोबारा वापसी का सपना नहीं संजो पाएंगे।

लोढ़ा समिति ने किसी भी व्यक्ति के तीन-तीन साल के तीन कार्यकाल अधिकतम रहने की सिफारिश की है, साथ ही एक प्रमुख पद पर रहने के बाद एक बार कूलिंग पीरियड से गुजरना होगा।

 इसका मतलब है कि बोर्ड सचिव अनुराग ठाकुर यदि अगली बार अध्यक्ष बनना चाहें तो नहीं बन सकते हैं।

 सवाल यह भी है कि भारतीय क्रि केट कंट्रोल बोर्ड देश का अकेला ऐसा संगठन है, जिसमें हमेशा ही नियमित तौर पर चुनाव होते रहे हैं।

 अध्यक्ष और सचिव के कार्यकाल निर्धारित हैं।

 वह कभी सरकार के आगे पैसों के लिए हाथ नहीं फैलाता है।

 यही नहीं पूर्व क्रि केटरों को पेंशन भी प्रदान करता है।

 इसके विपरीत देश में ऐसी कई खेल फेडरेशन हैं, जिसमें पदाधिकारी दशकों से जमे हुए हैं और वहां चुनाव भी नियमित तौर पर नहीं होते हैं।

, वह हर अंतरराष्ट्रीय प्रतियोगिता के लिए सरकार के सामने हाथ फैलाए खड़े रहते हैं, फिर निशाने पर बीसीसीआई ही क्यों है।

 इन फेडरेशनों पर अदालत क्यों नहीं ध्यान दे रही है।

 मैं बीसीसीआई में सुधार लाने या पारदर्शिता लाने के खिलाफ नहीं हूं बल्कि अन्य फेडरेशनों में भी सुधार लाने की जरूरत है।

 बीसीसीआई को गवन्रेस और मैनेजमेंट दो अलग-अलग हिस्सों में बांटने की उचित सिफारिश है।

 गवन्रेस को चलाने के लिए एक सीईओ की नियुक्ति से बोर्ड में और पेशेवरपन आएगा।

 वहीं क्रि केट के संचालन में ज्यादा क्रि केटरों को जोड़ने की मांग लंबे समय से की जाती रही है।

 यह भी सच है कि चयन समिति और तकनीकी समिति में ज्यादातर टेस्ट क्रि केटर ही रखे जाते रहे हैं, लेकिन चयन समिति में तीन सदस्य रखने की सिफारिश सही है।

 ऐसा करने पर चयन समिति से क्षेत्रवाद खत्म हो जाएगा और बेहतर क्रि केटर ही चयनकर्ता बन सकेंगे।

 इससे पहले कई बार बहुत ही कमजोर चयनकर्ता भी बनते रहे हैं।

 प्लेयर्स एसोसिएशन के गठन की सिफारिश भी खिलाड़ियों का मनोबल ऊंचा करने वाली है।

 इससे उन्हें अपनी समस्या को ऊपर तक पहुंचाने के लिए एक मंच मिल जाएगा।

 सट्टेबाजी को लीगल बनाने की बात पहले भी कई बार उठ चुकी है, ऐसा करने पर रजिस्र्टड एजंसियों के साथ सट्टा खेलने की व्यवस्था करने पर एक अनुमान के अनुसार सरकार को 12000 करोड़ रपए प्रति साल की आमदनी हो सकती है।

 लेकिन पिछले मौकों पर सरकार इसे लागू करने को लेकर अनिच्छुक नजर आई है।

, हां इस सिफारिश को लागू करने से क्रि केट से काले धन को अलग करने में मदद मिल सकती है।

 लोढ़ा समिति ने इस सट्टेबाजी से क्रि केटरों और प्रशासन से जुड़े अधिकारियों को दूर रखने की सिफारिश भी की है।

 दूसरी तरफ आरटीआई का बीसीसीआई ने हमेशा विरोध किया है और वह कहती रही है कि सरकार से सहायता नहीं पाने के कारण वह इसके दायरे में नहीं आ सकती है।

 लेकिन बीसीसीआई की इस दलील में इसलिए दम नहीं दिखता है क्योंकि देश में क्रि केट जिन ज्यादातर स्टेडियमों में खेला जाता है, वह सरकार द्वारा सस्ती दरों पर मुहैया कराई गई जमीनों पर बने हुए हैं।

 इसलिए वह सरकार से प्रत्यक्ष तौर पर भले ही नहीं पर अप्रत्यक्ष तौर पर तो फायदा उठाता रहा है।

 लेकिन आरटीआई का मामला पहले ही मद्रास हाईकोर्ट में चल रहा है, इसलिए फैसला आए बगैर इसे लागू करना संभव नहीं है।

 हां सुप्रीम कोर्ट इस मामले में दखल देकर कोई फैसला करे तो अलग बात है।

लोढ़ा समिति की सिफारिशें सुप्रीम कोर्ट को सौंपे जाने के बाद अब सभी निगाहें उसकी ओर टिक गई हैं।

 वह इन सिफारिशों को पूरी तरह लागू करने का निर्देश देता है या फिर गेंद बीसीसीआई के पाले में डालकर पहले यह देखता है कि वह इन सिफारिशों के बारे में क्या करता है।

 यह भी संभव है कि बीसीसीआई सिफारिशों के खिलाफ सुप्रीम कोर्ट चला जाए।

 असल में रिपोर्ट को लेकर अभी बहुत से किंतु परंतु हैं।

 आने वाला समय ही तस्वीर साफ कर सकेगा।

 पर इतना तय है कि बीसीआई ने यदि इसकी 50 प्रतिशत सिफारिशों पर अमल कर दिया तो बोर्ड की तस्वीर एकदम से बदल जाएगी।

,  , सौजन्य :-राष्ट्रीय  सहारा   ,1.06.2016, मनोज चतुव्रेदी।

