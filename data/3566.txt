कठिन शर्तो के मायने  (राष्ट्रीय  सहारा )।

जम्मू-कश्मीर में सरकार के गठन को लेकर पिपुल्स डेमोक्रेटिक पार्टी (पीडीपी) की अध्यक्ष महबूबा मुफ्ती ने दो फरवरी को राज्य के गवर्नर एनएन वोहरा से भेंट के पश्चात जो रुख दिखाया, वह अप्रत्याशित नहीं था।

 उन्होंने 31 दिसम्बर को श्रीनगर में अपनी पार्टी के ‘‘महत्त्वपूर्ण नेताओं’ के साथ बैठक के दौरान जोरदार ढंग से कहा था कि वह ‘‘बेवजह अपनी उंगलियां जलाने नहीं जा रहीं।

’ इसी के साथ कहा था कि प्रधानमंत्री से यह लिखित आश्वासन मिलने के पश्चात ही पद संभालेंगी कि उन्हें राज्य में निर्बाध राजपाट चलाने की गारंटी मिलेगी।

 यह भी कि गठबंधन का एजेंडा एक नियत अवधि में सिरे चढ़ाया जाएगा।

 यह संकेत भी दिया था कि वह अपने पिता के पदचिह्नों पर ही चलने इच्छुक हैं।

 पार्टीजनों को उन्होंने कहा था कि मौजूदा स्थिति में ही वे सरकार का गठन किए जाने के इच्छुक हैं, तो नया नेता चुन लेने को स्वतंत्र हैं।

 महबूबा ने कहा था, ‘‘मैं अपने पिता मरहूम मुफ्ती साहेब के सपनों को पूरा करने की खातिर अकेले दम लड़ाईको तैयार हूं।

’ उनकी टिप्पणी-‘‘मेरे पिता ने भाजपा से गठबंधन का साहसी लेकिन अलोकप्रिय फैसला किया था’-उनके मन-मस्तिष्क में चल रही उधेड़-बुन का संकेत थी।

और दो फरवरी को स्वाभाविक है कि महबूबा कुछ और कदम आगे बढ़ गई।

 उन्होंने केंद्र में आरूढ़ नरेन्द्र मोदी सरकार पर आरोप लगाया कि उनके पिता को केंद्र से राज्य के हिस्सा का धन पाने के लिए ‘‘खासी भाग-दौड़’करनी पड़ी थी।

, मोदी सरकार ने राज्य का गठन करने के लिए अनेक कड़ी शत्रे रखी थीं।

 उन्होंने कहा, ‘‘अगर राज्य में सरकार का गठन किया जाना है, तो भाजपा नहीं बल्कि प्रधानमंत्री को जम्मू-कश्मीर के विकास में शिथिलता, विास के संकट और राज्य के अलग-थलग पड़ जाने के कारणों को दूर करने की गरज से ठोस कदम उठाने होंगे।

 और उस समस्या का स्थायी समाधान खोजना होगा जो बीते छह दशकों से राज्य को हलकान किए हुए है।

 उनके कहने का लब्बोलुआब यही था कि जमीनी स्तर पर कुछठोस करना होगा तभी राज्य में सरकार के गठन के लिए माफिक माहौल बन सकेगा।

 महबूबा का यह रुख इस तय के बावजूद है कि केंद्रीय मंत्री नितिन गडकरी तथा भाजपा के महासचिव राम माधव, जिन्होंने पीडीपी-भाजपा गठबंधन कराने में महत्त्वपूर्ण भूमिका निभाई थी और पार्टी हाई कमान की ओर से जम्मू-कश्मीर के मामले देखते हैं, ने उन्हें इस बाबत आास्त कराया था कि भाजपा उनके मरहूम पिता के सपनों को साकार करने तथा गठबंधन के एजेंडा को मूर्ताकार करने के लिए प्रतिबद्ध है।

 स्थानीय भाजपा नेता तो एक और कदम आगे बढ़ गए जब उन्होंने महबूबा को आास्त किया कि ‘‘भाजपा गठबंधन के एजेंडा से पार जाकर भी गठजोड़ को बनाए रखने को तत्पर’ है और ‘‘मुफ्ती का सपना ही भाजपा का सपना’ है।

 भाजपा के प्रदेशाध्यक्ष सत शर्मा ने इस बाबत बयान दिया था जिसकी जम्मू क्षेत्रमें अनेक कारणों से खासी आलोचना भी हुई।

, भाजपा ने उत्तरी ध्रुव और दक्षिणी ध्रुव के इस गठजोड़ को बनाए रखने के लिए सारी हदें पार कर दीं जब उसने राज्यपाल से अपनी बैठक से एक दिन पूर्व बयान दिया कि पीडीपी-भाजपा का गठबंधन पवित्र और ऐतिहासिक है।

 तय यह है कि भाजपा ने पीडीपी के साथ गठबंधन को बनाए रखने में कोई कसर नहीं छोड़ी है।

 इस हकीकत को दरकिनार करते हुए कि पीडीपी के साथ उसके गठजोड़ के चलते जम्मू और लद्दाख क्षेत्रों में उसकी लोकप्रियता में कमी आईहै।

 उसने जम्मू-कश्मीर में सरकार का गठन हो चुकने के बाद हुई अनेक भूलों और चूकों को भी अनदेखा कर दिया।

 महबूबा मुफ्ती ने, जैसा कि उनका मिजाज है, भाजपा के तमाम आश्वासनों की ओर कोई ध्यान नहीं दिया।

 यह कहा जाना अकारण भी नहीं है।

 महबूबा ने जिस तरह से प्रधानमंत्री की आलोचना की है, उससे भी इस बात की ताकीद होती है।

 एक तरह से उन्होंने एक शर्त ही रख दी है कि प्रधानमंत्री को गठबंधन के एजेंडा से एक कदम आगे बढ़ना होगा।

 एक नियत अवधि में उनके पिता के स्वशासन के सपने को मूर्ताकार करने पर विचार करना होगा।

 पीडीपी के स्वशासन सिद्धांत का अर्थ है कि जम्मू-कश्मीर को ज्यादा स्वायत्तता दी जाए।

, स्वायत्तता का यह मसला संप्रभुता, राज्य से सेना हटाने, सीमा को शिथिल करने, आम्र्ड फोर्सेस स्पेशल एक्ट को खत्म करने, राज्य विद्युत परियोजनाएं राज्य सरकार के अधिकार क्षेत्र में लाने, आम सद्भाव को निकट से छूता है।

 यह ऐसे शासन की बात कहता है जिसके तहत नई दिल्ली और इस्लामाबाद कश्मीर की बाबत अपनी बात कहने को बराबरी के स्तर पर होंगे।

 इसी प्रकार के तमाम मुद्दे भी इससे जुड़ जाने हैं।

 इसके अलावा, पीडीपी ने प्रधानमंत्री से एक तरह से यह भी कह दिया है कि कश्मीर के विचार को लेकर मान लिया जाए कि कश्मीर एक विवादास्पद क्षेत्र है, और इस करके जम्मू-कश्मीर के भविष्य की दृष्टि से भारत, पाकिस्तान और कश्मीरी मुस्लिमों के बीच त्रिपक्षीय वार्ता होनी चाहिए।

 अब सवाल पूछा जा सकता है : इस प्रकार का कठोर रुख और इतनी पूर्व-शत्रे क्यों।

 उदाहरण के लिए वह अच्छे से वाकिफ हैं कि कश्मीर घाटी, जहां पीडीपी का महत्त्वपूर्ण जनाधार है, के लोगों की आकांक्षाएं कुलांचे भर रही हैं।

 पार्टी के दस माह (मार्च-दिसम्बर, 2015) ऐसे रहे जब मुफ्ती सईद को कड़े समय का सामना करना पड़ा।

 इस क्षेत्र में उनकी धमक कम हुई।

 आठ जनवरी, जिस दिन मुफ्ती सईद को उनके गृह नगर बिजबेहड़ा में दफन किया गया था, तमाम संदेह दूर हो गए कि उनका सम्मान और जनप्रियता वैसे नहीं रह गएथे जैसे भाजपा के साथ गठजोड़ करने से पूर्व थे।

 उनके जनाजे में लोगों की शिरकत खासी कम थी।

 मात्र तीन हजार के करीब लोग ही अंतिम क्रिया के समय मौजूद थे।

 उनके गृह नगर के कारोबारियों तक ने उनके सम्मान में अपने प्रतिष्ठान बंद नहीं किए।

, जाहिर है कि इतनी कम उपस्थिति ने महबूबा और उनके पार्टीजनों को स्तब्ध कर दिया।

 इसके चलते 31 जनवरी और 2 फरवरी को उनके रुख को देखकर कोई हैरत नहीं होती।

 दो और कारणों के चलते महबूबा ने इतना कड़ा रुख अपनाया प्रतीत होता है।

 पार्टी की अंदरूनी कलह के चलते उन्हें सख्त रवैया दिखाना पड़ रहा है।

 पीडीपी के दो लोक सभा सदस्यों मुजफ्फर हुसैन बेग और तारिक हमीद कर्रा ने गठबंधन की खुल कर आलोचना की है।

 पार्टी के जमीनी स्तर के नेता गठबंधन खत्म करके फिर से जनादेश लेने की गरज से फिर से जनता के पास जाने के पक्षधर हैं।

 राज्य के पूर्व मुख्यमंत्री उमर अब्दुला और फारूक अब्दुल्ला महबूबा मुफ्ती को नई दिल्ली की एजेंट करार देते रहे हैं।

 पीडीपी को ‘‘कश्मीर-विरोधी’ तथा ‘‘सत्ता की भूखी’ कहते रहे हैं।

 वे चाहते हैं कि तैश में आकर महबूबा हाराकिरी कर लें।

 बहरहाल, लगता है कि महबूबा कश्मीर क्षेत्र और अपने पिता के सपने को पूरा करने को लेकर ही चिंतित हैं।

 समय उनके पक्ष में है।

 वह कश्मीरी मुस्लिमों का विास फिर से हासिल कर सकती हैं।

 भाजपा से दूरी रखकर घाटी की निर्विवाद नेता के रूप में उभर सकती हैं।

 उधर, यह पक्का है कि नई दिल्ली महबूबा मुफ्ती के फेंके खतरनाक जाल में नहीं फंसने वाली।

,  , सौजन्य :-राष्ट्रीय  सहारा   ,4.02.2016, प्रो. हरि ओम(जम्मू विविद्यालय की फेकल्टी ऑफ सोशल साइंसेज के पूर्व डीन हैं)।

