गलती सुधारता चीन (अमर उजाला: Editorial)।

 =": #3366;"तानाशाही रवैये से चीन के समाज में जो बदलाव आया है, उसके कारण अब जनसंख्या नीति बदलने का भी सुखद नतीजा शायद ही देखने को मिले।

, चीनी कम्युनिस्ट पार्टी ने साढ़े तीन दशक से भी अधिक पुरानी अपनी जनसंख्या नीति में बदलाव करने का जो फैसला लिया है, मानना मुश्किल है कि उसके पीछे निजता के अधिकारों की रक्षा या मानवाधिकार का सम्मान करने की भावना है।

 जनसंख्या के बोझ और बढ़ती गरीबी के बीच जब उसने ′एक परिवार-एक बच्चा′ नीति की घोषणा की थी, तब उसका लक्ष्य अर्थव्यवस्था को गति देना था, और अब जब उसने यह कानून बदलने को हरी झंडी दी है, तब भी उसकी नजर अर्थव्यवस्था पर ही है।

, चीन की आर्थिक उपलब्धि की रफ्तार तो थमने लगी ही है, एक बच्चा नीति का भीषण खामियाजा भी उसे भविष्य में भुगतना पड़ सकता है।

 अभी वहां आबादी का 30 फीसदी हिस्सा पचास वर्ष से अधिक उम्र के लोगों का है, जबकि 2050 तक साठ साल से अधिक उम्र के लोगों की आबादी करीब 44 करोड़ हो जाएगी।

 दूसरी तरफ उसका कार्यबल तेजी से घट रहा है।

, यानी चीन भी जापान और कुछ यूरोपीय देशों के रास्ते पर जाने वाला है, जहां कमाने वाले कम होंगे, खाने वाले अधिक।

 कायदे से चीन को बहुत पहले यह कानून बदल देना चाहिए था, जिससे समाज में कई विसंगतियां पैदा हो गई हैं।

 लैंगिक असमानता के कारण 2020 तक वहां कुंवारों की आबादी तीन करोड़ से अधिक हो जाएगी।

 कन्याओं को हतोत्साहित करने के कारण वहां अमीरों को ही दुल्हन मिल पाती है।

 फिर करीब तीन दशकों तक बीजिंग ने कानून तोड़ने वालों पर जबरन गर्भपात, आर्थिक दंड और नौकरी छीन लेने जैसे जो जुर्म किए हैं, उससे समाज में बच्चों को जन्म देने के प्रति एक मनोवैज्ञानिक ग्रंथि बन गई है।

, इसी कारण पिछले कुछ समय से वहां एक बच्चा नीति को लचीला बनाने का भी असर देखने को नहीं मिला है।

 ऐसे में, जनसंख्या नीति बदल देने का सुखद नतीजा निकट भविष्य में तो नहीं दिखता।

 पर इसके लिए भी कम्युनिस्ट तानाशाही का चरित्र ही जिम्मेदार है।

 वह लोगों को शिक्षित करके और महिलाओं को रोजगार दिलाकर भी जनसंख्या वृद्धि पर लगाम लगा सकता था।

 इसके बजाय उसने ताकत से काम लिया।

 देखने वाली बात यह होगी कि नई जनसंख्या नीति लागू करने के लिए भी क्या चीन पहले जैसा तानाशाही रवैया अपनाएगा।

,  ="-: ;"सौजन्य- अमर उजाला, (31.10.2015),  ।

