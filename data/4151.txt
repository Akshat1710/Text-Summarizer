बच्चों से ज्यादा माता-पिता का सिरदर्द नई टेक्नोलॉजी (दैनिक भास्कर)।

वर्ष 1912 में ब्रॉडवे क्लासिक ‘द म्यूज़िक मैन’ ने सभी का दिल जीत लिया था।

 कलाकार हैरॉल्ड हिल ने आयोवा में शो करके लोगों को समझाया था कि युवा आबादी का स्तर घट रहा है।

 इन दिनों भी बच्चों को लेकर माता-पिता को विपरीत परिस्थितियों का सामना करना पड़ता है।

 कई बार तो निराशा हाथ लगती है।

 आज ज्यादातर माता-पिता वर्तमान टेक्नोलॉजी को बच्चों के लिए खतरा समझते हैं।

, अमेरिकन एकेडमी ऑफ पीडियाट्रिक्स की शोध रिपोर्ट में कहा गया है कि भले ही डिजिटल व सोशल मीडिया शुरुआती समझ बढ़ाने में मददगार हो, लेकिन बाद में वह बड़ी जोखिम लगने लगती है।

 इसका नकारात्मक असर नींद तो उड़ाता ही है, फोकस और सीखने की क्षमता पर भी दिखाई देता है।

 शोध समूह ने सिफारिश के तौर कहा कि माता-पिता को ‘फैमिली मीडिया यूज़ प्लान’ बनाना करना चाहिए।

, बात सही है, लेकिन यह कैसा हो।

 किशोर उम्र के बच्चों का पिता होने के नाते मैं चाहूंगा कि वह समन्वय युक्त होना चाहिए।

 पिछले छह सप्ताह मैंने सोशल मीडिया पर 20 प्रश्न जारी किए।

 उनमें बच्चों के होमवर्क, पासवर्ड, सोने का समय और गलतियों पर सजा की बातें थीं।

 मुझे बहुत ही प्रेरक सुझाव मिले।

 60 परिवारों के लोगों ने जो जवाब दिए, उनसे पता चला कि मैं कैसे घर-परिवार (विशेष तौर पर बच्चों को) मैनेज कर सकता हूं।

पहला फोन : जवाब भेजने वाले ज्यादातर अभिभावक वे हैं, जिन्होंने बच्चों को पहला फोन छठी-सातवीं कक्षा में दिया।

 जबकि कुछ ऐसे भी हैं, जिन्होंने हाईस्कूल तक बच्चों को एक भी फोन नहीं दिया।

 कुछ अभिभावकों ने विकल्प के तौर पर भाई-बहनों के पुराने फोन वाई-फाई, इंटरनेट जैसे फीचर बंद करके दिए।

नियम 1- लिखने-पढ़ने की अच्छी आदत के लिए स्कूल के दिनों में इंटरनेट का इस्तेमाल बिल्कुल नहीं करने देने (होमवर्क में भी) की बात।

 सप्ताह में (वीकेंड छोड़कर) उनका स्क्रीन टाइम 30 से 60 मिनट प्रतिदिन सीमित किया गया।

नियम 2- एक पिता ने कहा, मैं बेटे को यह समझाने में कामयाब रहा कि वह फैमिली आईपेड पर अगर किसी ग्रुप का मैसेज नहीं पढ़ पाता तो ठीक है, यह जरूरी भी नहीं है।

 उससे बेटे को यह समझने में मदद मिली कि ग्रुप के सदस्यों की और उनके शब्दों की वैल्यू कितनी थी।

होमवर्क: क्या इस दौरान दोस्तों से बात करने की इजाजत दें।

 दो-तिहाई अभिभावक हां कहते हैं, जबकि एक-तिहाई ना।

 हां कहने वालों ने कहा- इजाजत वहां हो, जहां उन पर नजर रखी जा सके।

 या फिर जब वे प्रोजेक्ट पर साथ काम कर रहे हों।

 ना कहने वालों ने कहा कि होमवर्क खुद के द्वारा होना चाहिए।

 उन्हें मदद चाहिए तो वह अभिभावक या टीचर कर सकते हैं।

कम्प्यूटर : होमवर्क के लिए कम्प्यूटर के उपयोग में कई माता-पिता सीमित उपयोग की बात करते हैं।

 जिसमें स्पेलिंग चेक, गूगल डॉक, विषय से जुड़ी साइटों का उपयोग हो, न कि सोशल मीडिया का।

 विकिपीडिया का उपयोग बिल्कुल ठीक नहीं, रिसर्च के लिए अपनी पुस्तकें ही सबसे बेहतर विकल्प हैं।

बेड-टाइम: किंग्स कॉलेज लंदन के शोधकर्ताओं ने कहा, माता-पिता को ध्यान रखना होगा कि बच्चे बेड पर फोन का उपयोग न करें।

 ऐसा है, तो उन्हें पर्याप्त नींद नहीं मिलेगी और सब गड़बड़ हो जाएगा।

 ज्यादा अभिभावक बेड-टाइम में फोन प्रतिबंधित चाहते हैं।

 सोने से एक घंटे पहले सभी डिवाइस का उपयोग बंद होना चाहिए।

सोशल मीडिया : पहली बार स्मार्टफोन रखने वाले बच्चों के प्रति कई माता-पिता उनके सोशल मीडिया उपयोग पर सख्त रहते हैं।

 ज्यादातर ने कहा कि बच्चों के यूजर-पासवर्ड पता होने चाहिए।

 उन्हें पता होना चाहिए कि उनकी पोस्ट पर हमारी नजर है।

 सावधानी के लिए यह जरूरी है।

, फैमिली टाइम : टेक्नोलॉजी को लेकर सबसे बड़ी समस्या यही है कि वह परिवार का समय छीन लेती है।

 सबसे बढ़िया तरीका है टेक-फ्री डाइनिंग।

 उन्हें बताया जाए कि फोन बर्डन जैसा हो गया है।

 मैदानी खेल खेलने, वॉक पर जाने, साथ फिल्म देखने या तैराकी के दौरान उसका उपयोग बंद करने से उन्हें भी परिवार से जुड़े होने का सुखद अहसास होगा।

-अंत में कहूंगा कि बच्चों के लिए बढ़ने-पढ़ने-समझने की उम्र में टेक्नोलॉजी का उपयोग उतना ही उचित है, जितना जरूरी हो।

 पूरे समय इनका उपयोग नुकसानदेह है।

, © T N Y T, सौजन्य – दैनिक भास्कर, 28-11-2016।

