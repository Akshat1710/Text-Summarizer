बदल जाओ वरना (पत्रिका)।

बोल्शेविक क्रांति के जनक व्लादिमिर लेनिन ने नारा दिया था- दुनिया के मजदूरों।

 एक हो।

 और हम नया नारा दे रहे हैं- दुनिया के बापों।

 एक बनो।

 सावधान पिताओं सावधान।

 यूपी के ‘टीपू’ के नेतृत्व में एक नई क्रांति की शुरुआत हो चुकी है।

 पुत्र ने ‘बगावत’ कर दी है।

 अपने पिताश्री के हाथ से पार्टी की कमान छीन ली है।

 मुलायम पिता का कठोर हृदय है कि मानने को ही तैयार नहीं।

 वैसे अपनी धरती पर पिता के विरुद्ध पुत्र का विद्रोह कोई नई बात नहीं है।

अगर इतिहास के कमरे में घुसेंगे तो वहां आपको इतना रक्त, इतने खंजर, इतने कंकाल पड़े मिलेंगे कि आप घबरा जाएंगे।

 अगर हम उन बेटों के नाम गिनाने बैठें जो अपने बाप को मार कर गद्दी पर बैठे तो आप चौंक जाएंगे।

 लेकिन ‘अतीत’ में हमारी कोई दिलचस्पी नहीं और क्योंकि हम तो ‘वर्तमान’ से प्रेम करते हैं और चाहे विश्व के सारे बाप हमें बुरा-भला कह लें पर सच में हमें ‘अखिलेश’ पर प्यार आ रहा है।

इसलिए कि अखिलेश एक डूबती पार्टी के खेवनहार बन गए हैं।

 माना कि अपनी जवानी में पहलवानी कर चुके मुलायम ने सपा बनाई।

 बरसों साइकिल चलाई।

 प्रधानमंत्री बनने के सपने देखे लेकिन उनकी छवि एक परिवारवादी, मौकापरस्त राजनीतिज्ञ की ही बनी रही।

 जैसे महाराष्ट्र में शरद पवार वैसे ही उत्तर प्रदेश में मुलायम सिंह।

 लेकिन अखिलेश नई सोच-समझ, नए ज्ञान और नई जानकारी से परिपूर्ण युवा नेता निकला।

अब आप कहेंगे कि एक तरफ हम अखिलेश का गुणगान कर रहे हैं और दूसरी तरफ दुनिया भर के बापों को एक होने का नारा लगा रहे हैं।

 सच कहें।

 हम भी एक बाप हैं।

 हमारा पुत्र भी एक-दो नहीं चार बार बगावत कर चुका है पर बूढ़ों को भी क्या हक है कि वे अपनी ही मरजी पुत्र पर थोपते रहे।

 क्या बुजुर्ग बाप हमेशा सही होता है।

 क्या बेटा प्रोग्रेसिव सोच नहीं रख सकता।

 अपनी किरकिरी कराने से बेहतर है- हे बापों।

 बदल जाओ।

 वरना दौड़ में पिछड़ कर हांफने लगोगे।

, सौजन्य – पत्रिका।

