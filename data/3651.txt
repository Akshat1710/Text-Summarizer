केंद्र या फिर राज्य, आखिर किसका पानी (पत्रिका)।

केन्द्र सरकार का प्रस्ताव है कि पानी को राज्य सूची से निकालकर संविधान की समवर्ती सूची में शामिल किया जाए।

 समय-समय पर उठते रहे अंतरराज्यीय जल विवादों के समाधान में केन्द्र का यह प्रयास कारगर हो पाएगा अथवा पानी को लेकर संविधान ने जो मौजूदा व्यवस्था दे रखी है वो ही पर्याप्त है।

 समवर्ती सूची में पानी को शामिल किए जाने पर किसको कितना फायदा-नुकसान हो सकता है।

 क्या जल विवादों के निपटारे में केन्द्र की हो सकेगी अहम भूमिका।

, इन सवालों पर बड़ी बहस, विवादों का निकलेगा हल, परियोजनाओं को गति (अनुज कंवल ), जल को राज्य सूची से निकालकर समवर्ती सूची में डालने में कोई नुकसान नजर नहीं आता।

 आप इसको यूं भी समझ सकते हैं कि कानून व्यवस्था यूं तो राज्य का विषय है लेकिन जब भी कोई बड़ा हादसा, दुर्घटना या दंगा आदि होते हैं तो उसकी रिपोर्ट राज्यों से केन्द्र सरकार मांगती है।

 केन्द्रीय रिजर्व पुलिस बल की मांग राज्य करते हैं तो केन्द्र तत्काल सहायता करती है।

 ठीक इसी तरह आपदाओं के मौके पर जनरल रिजर्व इंजीनियरिंग फोर्स केन्द्र ही उपलब्ध कराता है।

 जल को समवर्ती सूची में लेने से केन्द्र का दखल बढ़ जाएगा इस आशंका को मैं खारिज करता हूं।

, पिछले कई उदाहरण हमारे सामने हैं जिनमें बड़े-बड़े बांध और अन्य नदी परियोजनाएं या तो धीमी गति से चलीं या उनका निर्माण आज तक पूरा नहीं हो पाया।

 महाराष्ट्र हो, तेलंगाना हो या फिर कर्नाटक सब जगह सिंचाई परियोजनाओं के लिए करोड़ों की रकम खर्च हुई पर इनकी निगरानी की पुख्ता व्यवस्था न होने की कमजोरी भी रही।

 कोई प्रोजेक्ट कब शुरू हो, वित्त प्रबंधन कैसे हों और इसके समाप्त होने की तय अवधि क्या हो इस बारे में ठोस नीति बनाई जानी जरूरी है।

 ऐसा तब ही संभव है जब निर्णय लेने का अधिकार एक सुप्रीम संस्था के पास हो।

, जरा बताएं, किसी ने यह सोचा है कि नमामि गंगे परियोजना के कामयाब नहीं होने के क्या कारण हो सकते हैं।

 इस बात को कोई नहीं मानता कि हिमालय से शुरू होकर बंगाल की खाड़ी तक बहने वाली गंगा एक ही है, यह अलग- अलग नहीं है।

 लेकिन जब इसके विकास व संधारण की बारी आती है तो बीच में आने वाले सभी राज्यों को अपना-अपना क्षेत्र याद आ जाता है।

 समवर्ती सूची में लाने से ऐसी परियोजनाओं का समग्र विकास होगा यह उम्मीद की जानी चाहिए।

 रही बात आए दिन उठने वाले जलविवादों की, यह कोई नई बात नहीं है।

, जब भी इस तरह के विवाद उठते हैं पहले इंजीनियर उसके समाधान में जुटते हैं और बाद में नौकरशाही और ज्यादा ही विवाद बढऩे पर राजनेता उसमें दखल करते हैं।

 हमेशा यही होता है कि कोई विवाद या तो आपस में सुलझा लिए जाएं अन्यथा कोर्ट ही रास्ता होता है।

, ऐसे में यदि कोई मध्यस्थ की भूमिका निभाने वाला हो तो विवादों के बढऩे की गुंजाइश कम हो जाती है।

 हालांकि, अभी भी अंतरराज्यीय जल विवादों को लेकर कानून बना हुआ है।

 समवर्ती सूची में आने पर केन्द्र ज्यादा प्रभावी तरीके से ऐसे विवादों का समाधान कर सकेगा क्योंकि एक मजबूत मध्यस्थ के रूप में उसकी भूमिका रहेगी।

 हमारे यहां समस्या यही है कि कोई भी नदी एक तो है लेकिन उसका धणी-धोरी एक नहीं है।

 कोई एक ऐसा होना ही चाहिए जिसकी बात सर्वमान्य हो।

 गली-मोहल्ले में भी यदि सड़कों को पड़ोसियों में बांटेंगे तो उसकी सफाई व रखरखाव शायद ही बेहतर हो।

 यह मसला तो पानी का है।

, (ये लेखक के निजी विचार हैं), विवादों की आड़ में असली मकसद है ‘निजीकरण’ (राजेन्द्र सिंह ), भारतीय संविधान में जल को राज्य सूची में रखा गया है।

 राज्य सूची के विषयों पर कानून बनाने का अधिकार राज्य के पास होता है।

 जल पर राज्य का अधिकार होने से वह राष्ट्रीय और अंतरराष्ट्रीय स्तर पर अधिकारपूर्वक बोल सकता है।

 अब केंद्र सरकार जल को राज्य सूची से हटाकार समवर्ती सूची में रखना चाहती है।

, जल को समवर्ती सूची में रखने से इस पर केंद्र का अधिकार मजबूत हो जाएगा।

 सरकार को समझना चाहिए कि जल के राष्ट्रीयकरण और बैंकों के राष्ट्रीयकरण में फर्क होता है।

 जल जीवन के लिए एक आवश्यक जरूरत है जिससे मनुष्य का जीवन चलता है।

 इसके बाधित होने से जीवन का अधिकार भी बाधित हो जाएगा।

 अभी जल पर सामुदायिक अधिकार है।

 यदि केंद्र सरकार निजी कंपनियों को जल संबंधी अधिकार दे देगी तो इससे सामुदायिक अधिकारों को आघात लगेगा।

 जयपुर के नजदीक स्थित कोकाकोला के प्लांट को लाइसेंस केन्द्र सरकार ने ही दिया था जिसने जयपुर के पास का काफी पानी सोख लिया है और जनता इसके खिलाफ आंदोलनरत है।

, पानी के निजीकरण से ऐसी संभावनाएं और बढ़ जाएंगी।

 पानी पर सामुदायिक अधिकार बनाए रखने के लिए इसको राज्य सूची में रखना आवश्यक है।

 ऐसा नहीं है कि पानी राज्य सूची का विषय होने से केंद्र की कोई भूमिका नहीं होती है।

 केंद्र के पास केंद्रीय जल बोर्ड, नदी जल आयोग और नदी जल बंटवारा प्राधिकरण जैसी कई संस्थाएं हैंं ।

 यदि कोई राज्य पानी पर ठीक से कार्य नहीं कर रहा है तो इन संस्थाओं के माध्यम से केंद्र सरकार उन्हें रोक सकती है, राज्य को निर्देशित करके सही कार्य करवा सकती है।

 ऐसे में यह परिवर्तन जरूरी नहीं लगता है।

, यदि परिवर्तन होता है तो इसके परिणाम घातक होंगे।

 इससे पानी की लड़ाई और बढ़ेगी।

 मेरे विचार से पानी पर अधिकार केंद्र की बजाए ग्राम सभाओं को दिया जाना चाहिए जिससे कि वे इस पर बेहतर तरीके से कार्य कर सकें।

 यह तर्क भी गलत है कि समवर्ती सूची का विषय होने से राज्यों के बीच चल रहे विवादों का निपटारा आसानी से हो जाएगा या विवाद होंगे नहीं।

 नदियों के जल विवाद निपटाने के लिए भारत के संविधान में स्पष्ट प्रावधान है।

, विवाद को निपटाने में यदि न्याय प्राधिकरण या न्यायपालिका सक्षम नहीं हैं तो संसदीय व्यवस्था उसका निपटारा करेगी।

 यह तरीका सरकार के पास पहले से मौजूद है लेकिन सवाल यही है कि इसे निभाया कितनी जिम्मेदारी से जा रहा है।

 कावेरी नदी का उदाहरण हमारे सामने है।

 इस विवाद को सुलझाने में राज्य और केंद्र सहित संसदीय व्यवस्था ने क्या भूमिका निभाई है।

 विवादों की तो आड़ ली जा रही है।

 असली मकसद तो जल का निजीकरण करना ही है।

 सरकार को जल के निजीकरण की बजाए उसका समुदायीकरण करना चाहिए।

, सौजन्य- पत्रिका।

