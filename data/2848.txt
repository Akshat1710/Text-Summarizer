बिज़नेस करना आसान बनाएं (दैनिक जागरण)।

वर्ष 2016-17 का बजट सूचना तकनीक और सूचना तकनीक आधारित सेवा उद्योग के लिए बहुत महत्वपूर्ण है।

 इस बजट में ऐसी घोषणाओं की उम्मीद है, जो बेहतर व्यावसायिक वातावरण को प्रोत्साहन देंगी और व्यवसाय करने की आसानी को और बढ़ाएंगी।

 जब कोई सहयोगी कंपनी अपनी मूल कंपनी को माल या सेवा की बिक्री करती है, तो उसे चुकाई गई कीमत ट्रांसफर प्राइसिंग कहलाती है।

 इसके नियमों में स्पष्टता के अभाव में देश में सूचना तकनीकी उद्योग कई दिक्कतों का सामना कर रहा है।

 उम्मीद है कि बजट में इस समस्या पर ध्यान दिया जाएगा।

 इसके अलावा विदेशी व्यापार नीतियों में भारत के सॉफ्टवेयर टेक्नोलॉजी पार्क की इकाइयों (एसटीपीआई) को सर्विस एक्सपोर्ट्स फ्राम इंडिया स्कीम (एसईआईएस) के फायदे मिलने चाहिए।

 फिलहाल इस फायदे के अभाव में एसटीपीआई इकाइयां, इसी तरह की सेवाएं देने वाली सेज इकाइयों की तुलना में घाटे की स्थिति में हैं।

, जहां तक मैन्युफैक्चरिंग सेक्टर की बात है, सरकार को इलेक्ट्रॉनिक्स मैन्युफैक्चरिंग सेक्टर के लिए बेहतर सेज (विशेष आर्थिक क्षेत्र) नीतियां और प्रोत्साहन के उपाय लाने चाहिए।

 मेक इन इंडिया का सपना साकार करना है तो भारत को शोध और विकास को महत्वपूर्ण तरीके से और मजबूत बनाना होगा।

 आगामी बजट में शोध और विकास (आर एंड डी) के लिए अधिक रियायतों की घोषणा होनी चाहिए ताकि विभिन्न उद्योग नई प्रौद्योगिकी के विकास इनोवेशन के लिए प्रोत्साहित हों।

 फिर साइबर कनेक्टिविटी बढ़ने के साथ जोखिम के बढ़ते स्तर को देखते हुए, सरकार को साइबर सिक्योरिटी सिस्टम विकसित करने के लिए अलग से आवंटन करना चाहिए।

, नैसकॉम ने करारोपण और उद्योगों के सामने मौजूद चुनौतियों को लेकर कई सिफारिशें दी हैं।

 दोहरे शुल्क के लंबित मुद‌्दे पर हमने जोर दिया है।

 जहां यह उम्मीद सही है कि सामान और सेवा कर (जीएसटी) में दोहरी शुल्क वसूली के मुद्‌दे का समाधान हो जाएगा वहीं, जीएसटी पर अमल होने तक इसमें दखल देने की जरूरत है।

 स्रोत पर कर कटौती (टीडीएस) संबंधी छूट स़ॉफ्टवेयर उद्योग के लिए किसी काम की नहीं है, क्योंकि यह छूट ग्राहक के नाम के आधार पर दी जाती है और ये कंपनियां इसकी सूची एडवाॅन्स में नहीं उपलब्ध करा सकतीं।

 यह ऐसी शर्त है जो सॉफ्टवेयर उत्पादों के लिए कठिन है।

 अब सरकार ने कुछ भुगतानों के लिए टीडीएस की दरें घटाई हैं, तो सॉफ्टवेयर कंपनियों के लिए भी टीडीएस की दरें 2 फीसदी तक घटानी चाहिए।

 इनोवेटिव उत्पाद और समाधानों का विकास करने में आईटी उद्योग सबसे आगे है।

 यही वजह है कि हमने शोध विकास के लिए प्रोत्साहनों पर जोर दिया है।

 हमने सुझाव दिया है कि प्रोत्साहन उपायों के मौजूदा दायरे का विस्तार खासतौर पर आईटी उद्योग को शामिल करने के लिए किया जाना चाहिए।

 साथ ही यदि मौजूदा 200 फीसदी कटौती को घटाया जाता है तो कम से कम इसे 150 फीसदी तक कर देना चाहिए ताकि देश में सॉफ्टवेयर प्रोडक्ट डेवलपमेंट प्रयासों को सहारा दिया जा सके।

, सरकार ने नई कंपनियों यानी स्टार्टअप्स को बढ़ावा देने के लिए कई कदमों की घोषणा की है।

 ‘स्टार्टअप इंडिया’ की पहल से स्टार्टअप के अलावा निवेशकों में बहुत अधिक उत्साह का वातावरण है और इस क्षेत्र में रफ्तार आई है।

 स्टार्टअप कंपनियां आज हमारी अर्थव्यवस्था और समाज के लिए महत्वपूर्ण हंै।

 आज हमारे यहां 7-8 यूनिकॉर्न (1 अरब डॉलर के वैल्यूएशन वाली स्टार्टअप) हैं, जिसके बारे में पिछले दशक में कभी सुना नहीं गया था।

 स्टार्टअप में जो क्रांतिकारी वृद्धि हुई है उसे देखते हुए सरकार के लिए यह आवश्यक है कि वह ऐसे और अधिक कदम उठाए, जो इस क्षेत्र के सामने रही चुनौतियां हल करें।

 सबसे जरूरी पहल तो व्यवसाय करने की आसानी को बढ़ावा देना है ताकि स्टार्टअप कंपनियों को और प्रोत्साहन मिल सके।

 मैट सहित प्रत्यक्ष और परोक्ष करों के क्षेत्र में रियायत की अत्यधिक जरूरत है, क्योंकि यहीं पर स्टार्टअप नकदी के प्रवाह का बड़ा हिस्सा गंवा देती हैं।

 फिर सरकार को इससे भी आगे आधारभूत स्तर पर पूंजी की उपलब्धा बढ़ाने के लिए पहल करनी चाहिए।

 हाल के वर्षों में एजेंल इनवेस्टर यानी सहायक निवेशकों का समूह उभरा है, जो इन स्टार्टअप को नए आइडिया पर काम करने के लिए प्रोत्साहित कर रहा है।

 कैपिटल गेन्स टैक्स माफ करके बजट में इन्हें प्रोत्साहन दिया जा सकता है और इन्हें घाटे को कैरी फॉरवर्ड की अनुमति होनी चाहिए, यदि यह कंपनी में पंूजी लाने का मामला हो, फिर चाहे स्वामित्व के ढांचे में कोई बदलाव ही क्यों हुआ हो।

, ज्यादातर राज्यों में ई-रिटेल बिज़नेस को लेकर कर नियमों में अब भी अस्पष्टता है।

 ई-कॉमर्स में लगी कई कंपनियों को एक से दूसरे राज्य में अपना सामान भेजने में चुनौतियों का सामना करना पड़ रहा है, क्योंकि करों के नियम अलग-अलग हैं।

 स्टार्टअप में शुरुआती चरण का निवेश अत्यधिक जोखिम भरा होता है और इसीलिए निवेशकों के हित में करों को तर्कसंगत बनाया जाना चाहिए।

 स्वामित्व वाली घरेलू पंूजी को निवेश साधन के रूप में एलएलपी गठित करने की अनुमति दी जानी चाहिए।

 एलएलपी यानी लिमिटेड लाइबिलिटी पार्टनरशिप।

 इसमें कोई भागीदार किसी दूसरे भागीदार की लापरवाही या गलत व्यवहार के लिए जिम्मेदार नहीं होते।

 फिर स्टार्टअप इक्विटी की बिक्री पर हुई आय पर कैपिटल गेन्स टैक्स से छूट देनी चाहिए, बशर्ते बिक्री से मिली राशि का नई स्टार्टअप प्रतिभूतियों में फिर निवेश किया गया हो।

, अर्थव्यवस्था को देखें तो सामान और सेवा कर (जीएसटी) का लागू होना व्यावसायिक समुदाय की दृष्टि से बहुत जरूरी है।

 सॉफ्टवेयर को सेवा और उत्पाद मानें अथवा सेवा या उत्पाद, इसे लेकर करारोपण संबंधी अस्पष्टताएं जीएसटी लागू होने पर सुलझने की उम्मीद है।

 शिक्षा प्रणाली को निजी सरकारी भागीदारी (पीपीपी) से मजूबत करना बहुत फलदायक होगा।

 अनुकूल घरेलू वातावरण की जरूरत बहुत निर्णायक होगी।

 बिज़नेस की वृद्धि के लिए पिछली तारीख में जाने वाले संशोधन और प्रावधान बहुत घातक हैं और इन्हें हर कीमत पर टालना चाहिए।

 कर व्यवस्था में निश्चितता बहुत जरूरी है।

 सरकार को कॉर्पोरेट टैक्स दर तर्कसंगत बनाकर 25 फीसदी करने के लिए स्पष्ट रूपरेखा खींचनी चाहिए और मैट खत्म कर देना चाहिए या इस दर को तर्कसंगत बनाकर कॉर्पोरेट टैक्स दर की एक-तिहाई के बराबर कर देना चाहिए।

 इसके अलावा शिक्षा शुल्क उपकर को तर्कसंगत बनाने की भी जरूरत है ताकि कॉर्पोरेट टैक्स दर को प्रभावी रूप से नीचे लाया जा सके।

बजट : 2016-17।

नई कंपनियों को बढ़ावा देने के लिए बिज़नेस करना आसान बनाना होगा।

 प्रत्यक्ष परोक्ष करों में रियायत देनी होगी, क्योंकि नई कंपनियों की काफी नकदी इसमें चली जाती है।

ज्यादातर राज्यों में ई-रिटेल बिज़नेस को लेकर कर नियमों में अस्पष्टता है।

 ई-कॉमर्स कंपनियों को एक से दूसरे राज्य में सामान भेजने में दिक्कतों का सामना करना पड़ रहा है।

अर्थव्यवस्था के लिए जीएसटी लागू होना बहुत जरूरी है।

 शिक्षा प्रणाली को निजी सरकारी भागीदारी (पीपीपी) से मजूबत करना बहुत फलदायक होगा।

,  ।

सौजन्य: दैनिक जागरण ,24.02.2016,बीवीआर मोहन रेड्‌डी ,चेयरमैन,नैसकॉम एवं संस्थापक, सायंट((ये लेखक के अपने विचार हैं।

)।

