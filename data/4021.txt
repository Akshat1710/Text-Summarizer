बजट की प्रतीक्षा  (बिजनेस स्टेंडर्ड   )।

भारतीय रिजर्व बैंक (आरबीआई) ने उम्मीद के मुताबिक मंगलवार को भी दरों में कटौती रोके रखी।

 इसके अतिरिक्त उसने बैंको के नकद आरक्षित अनुपात (सीआरआर) अथवा तरलता में भी बदलाव नहीं करने का फैसला किया।

 तरलता वह नकदी है, जो उसने तरलता समायोजन सुविधा (एलएएफ) के तहत बाजार को उपलब्ध कराई है।

 मुख्य नीतिगत रीपो दर को 6.75 फीसदी के स्तर पर अपरिवर्तित रखा गया।

 ऐसा तब है जब उसने कहा था कि वर्ष 2015-16 की तीसरी तिमाही में वृद्घि की गति कमजोर हुई और नकदी की स्थिति तंग हुई।

, संक्षेप में कहा जाए तो आरबीआई ने थोड़ा ठहरकर यह देखने का निश्चय किया है कि आने वाले दिनों में केंद्र सरकार क्या कदम उठाती है, खासतौर पर एक माह के अंदर पेश होने जा रहे केंद्रीय बजट को लेकर सरकार के राजकोषीय गुणाभाग के मद्देनजर।

 वास्तव में मौद्रिक नीति घोषणा के पश्चात होने वाले अपने रस्मी संवाददाता सम्मेलन में आरबीआई के गवर्नर रघुराम राजन ने खासतौर पर इस बात का उल्लेख किया कि आरबीआई बजट में सरकार की उन योजनाओं के ब्योरों की प्रतीक्षा करेगा जो वृद्घि में सुधार और मुद्रास्फीति कम करने के लिए उठाए जा सकते हैं।

 राजन ने उन उपायों को ‘पैकेज’ कहकर संबोधित किया।

 डॉ. राजन के शब्दों का प्रयोग करें तो मुद्रास्फीति के जोखिम को लेकर बैंक का आकलन ‘संतुलित’ है।

 मौद्रिक नीति वक्तव्य में यह उल्लेख किया गया कि पेट्रोल और डीजल को छोड़कर उपभोक्ता मूल्य महंगाई मोटे तौर पर स्थिर रही है।

 महत्त्वपूर्ण बात यह है कि मुद्रास्फीति संबंधी अनुमानों में वृद्घि हुई है।

 खुद आरबीआई का मानना है कि अनुमानों को संभालना आरबीआई की नीति का एक अहम हिस्सा रहा है।

 आरबीआई ने कहा मुद्रास्फीति काफी हद तक उसके अनुमानों के अनुरूप ही रही है और मार्च 2017 तक वह 5 फीसदी के स्तर तक पहुंच सकती है।

 बहरहाल उसकी बातों में एक चेतावनी भी शामिल है।

 उसने कहा कि वेतन आयोग की सिफारिशें इसके दायरे में नहीं हैं।

 अगर इनका क्रियान्वयन होता है तो मुद्रास्फीति पर नियंत्रण सरकार की निर्णय प्रक्रिया में अहम होना चाहिए।

 जैसा कि इस समाचार पत्र ने कहा भी है कि सरकार को इसके क्रियान्वयन को एक वर्ष के लिए टालने पर विचार करना चाहिए।

 आरबीआई ने कहा कि वृद्घि दर में बढ़ोतरी मध्यम अवधि के दौरान उसकी उम्मीदों से कम रही।

, कई लोगों की दलील है कि निवेश में सुधार और उच्च वृद्घि काफी हद तक निम्न वास्तविक ब्याज दरों पर निर्भर रहेगी।

 बहरहाल, आरबीआई की दलील है कि उसके कदमों में समायोजन की क्षमता है लेकिन सरकार की ओर से कम मुद्रास्फीति और राजकोषीय दृढ़ता आवश्यक है।

 ऐसा होने पर ही मजबूत और स्थायी वृद्घि की आधारशिला रखी जा सकेगी।

 यह बात गवर्नर राजन के हाल ही में दिए गए वक्तव्य पर ही बल देती है जिसमें उन्होंने चेतावनी दी थी कि अर्थव्यवस्था में वृद्घि बहाल करने के लिए बेजा प्रयास न किए जाएं।

 उन्होंने कहा था कि राजकोषीय सुदृढ़ीकरण की राह छोडऩा अनुत्पादक और अस्थिरता भरा हो सकता है।

 यह बात स्पष्टï है कि अब गेंद सरकार के पाले में हैं।

 वक्तव्य में कहा गया कि अगर मौद्रिक नीति को समुचित रूप से वृद्घि को सहायता देने वाला बनाना है तो उसके लिए बजट में ढांचागत सुधारों को अंजाम देना होगा।

 ऐसे सुधार जो खर्च पर नियंत्रण के साथ वृद्घि को बल दें।

 संदेश स्पष्टï है: दरों में कमी केवल तभी आएगी जबकि बजट खर्च नियंत्रण और व्यापक ढांचागत सुधारों को लेकर प्रतिबद्घता दिखाता है।

 सरकार को खर्च पर लगाम लगाने, बुनियादी निवेश बढ़ाने और निवेश सुनिश्चित करने के लिए विनियमन को बढ़ावा देने के रचनात्मक तरीके तलाशने होंगे।

 नकदी की आसान उपलब्धता कोई हल नहीं।

,  , सौजन्य :- बिजनेस स्टेंडर्ड    ,3.02.2016।

