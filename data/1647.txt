‘सबसे ऊपर भारत’ को गंभीरता से लें (दैनिक भास्कर)।

सदन मेंअसहिष्णुता पर बहस के दौरान 1 दिसंबर को मुझे सिर्फ चार मिनट दिए गए।

 यह कॉलम दस मिनट के भाषण के लिए तैयार नोट्स पर आधारित है।

 :, मैं अपनी बात संक्षिप्त में रखूंगा, क्योंकि मुझे वह सब दोहराने की जरूरत नहीं है- दादरी अन्य स्थानों पर हिंसा, मोहम्मद अखलाक तीन ख्यात तर्कवादियों की हत्या, भड़काऊ बयान, गोडसे की प्रतिमा स्थापित करने की कोशिश, सरकार के आलोचकों को पाकिस्तान जाने को कहना, यह सब सदन में कहा जा चुका है।

, इसकी बजाय मैं गृह मंत्री के इस अनुरोध पर ध्यान दूंगा कि सिर्फ सरकार की आलोचना और देश में बढ़ती असहिष्णुता के वातावरण का वर्णन करने की बजाय सुझाव दिए जाने चाहिए कि इस संकट के समाधान के लिए सरकार को क्या करना चाहिए।

 मेरा प्रमुख सुझाव तो यही है कि सरकार को अपना ही नारा गंभीरता से लेकर भारत को सबसे ऊपर रखना चाहिए।

 बेशकीमती सभ्यतागत बहुलता और साथ में मजबूत लोकतंत्र भारत की सबसे बड़ी ताकत है और यही हमारे सॉफ्ट पावर का स्रोत है तथा दुनिया में इसी के कारण हमें आदर से देखा जाता है।

 विभिन्न जातीयता धर्मों, भाषाओं आस्थाओं वाले लोगों का साथ रहना और एक जैसे सपने देखना ही इंडियन एडवेंचर है।

, अपने हाईस्कूल के वर्षों में मैं कोलकाता में जहां रहता था, उसकी मुझे प्राय: याद आती है।

 सुबह की अजान के स्वर पास ही के शिव मंदिर की घंटियों की आवाज में घुल-मिल जाते थे।

 इसी में गुरुद्वारा से ग्रंथ साहिब के पाठ की मधुर ध्वनि शामिल हो जाती और वहीं से दो मिनट की दूरी पर सड़क के उस पार सेंट पॉल कैथेड्रल, यह भारतीय बहुलता का प्रतिदिन दिखाई देने वाला प्रतीक था।

 मुझे आज गर्व है कि मैं तिरुवनंतपुरम का प्रतिनिधित्व करता हूं, जहां के पलायम चौक पर पलायम मस्जिद है और दूसरी तरफ सेंट जोसेफ कैथेड्रल और पास ही में प्राचीन गणपति मंदिरों में एक मंदिर है।

 और तीनों धर्मों के आराधना करने वाले आनंदपूर्वक एक-दूसरे के पर्व मनाते हैं।

, यदि अमेरिका ‘मेल्टिंग पॉट’ के रूप में प्रसिद्ध है तो मेरे लिए भारत कई लज़ीज व्यंजनों वाली एक थाली है।

 हर एक का स्वाद अलग, संभव है वह अगले से मिलता नहीं हो, लेकिन वे सब एक साथ एक ही थाली के हिस्से हैं और वे सब मिलकर भोजन को संतुष्टिदायक बनाते हैं।

 हमारा लोकतंत्र पिछले 70 वर्षों में इस विचार पर निर्मित हुआ है कि राष्ट्र भिन्न जाति, वंश, रंग, संस्कृति, खान-पान, परिधान और परंपराओं का चाहे मेल हो, लेकिन फिर भी वह लोकतांत्रिक कायम करके एकजुट रह सकता है।

 बहुलतावादी आम-सहमति इस सरल से सिद्धांत पर आधारित है कि लोकतंत्र में जरूरी नहीं है कि आप में सहमति हो- अपवाद यही है कि सहमति इस आधारभूत नियम पर होनी चाहिए कि आप किस प्रकार असहमत होंगे।

 इन आधारभूत नियमों में एक नियम है मतभेदों के लिए सम्मान।

, सिर्फ सम्मान नहीं बल्कि जैसा कि स्वामी विवेकानंद ने कहा है मतभेदों को स्वीकारना होगा।

 इससे हमारी विविधता भारत की ताकत का स्रोत बन जाएगी, कमजोरी नहीं।

 सरकार का दायित्व है कि वह मतभिन्नता के इस विचार को थामकर रखें।

 मैं सरकार से अनुरोध करता हूं कि भारत के इस विचार को ऊंचा उठाकर रखे।

 हमारे राष्ट्रपति ने हमें याद दिलाया है कि स्वच्छ भारत दिमाग में शुरू होता है।

 उन्होंने कहा कि असली गंदगी सड़कों पर नहीं बल्कि हममें से कुछ लोगों के दिमाग में है।

 वे बिल्कुल सही हैं।

 हम तब शर्मिंदा होते हैं जब विदेशी अखबार लगातार देश में बढ़ती असहिष्णुता की खबरें छापते हैं।

 यह छवि बनती जा रही है कि भारत में अब दकियानूसी और प्रतिक्रियावादी ताकतों का शासन है, जो अल्पसंख्यकों, तर्कवादियों और उदारवादियों को उनकी जगह दिखाने पर तुली हैं।

 इससे भारत के बारे में वैश्विक धारणा को बहुत क्षति हुई ह।

 केरल हाउस में बीफ इंस्पेक्शन की घटना उसी दिन हुई, जब 50 अफ्रीकी नेता दिल्ली में थे और उनमें से सारे बीफ खाते थे।

 उन्होंने अपने मेजबान देश में सहिष्णुता के बारे में क्या सोचा होगा।

, इसका असर राष्ट्रीय सुरक्षा पर भी पड़ रहा है।

 इसी हफ्ते मेरा एक बांग्लादेशी मित्र दिल्ली आया था और उसने बताया कि बांग्लादेश में कट्‌टरपंथियों ो भारत पर हमला करने का मौका मिल गया है कि वह ऐसा देश है जहां मुस्लिम होने से गाय होना बेहतर है।

 हम घर में असहिष्णुता, सांप्रदायिक घृणा और अल्पसंख्यकों में असुरक्षा फैलाकर विदेशों में देश को बहुलतावादी, सहिष्णु, गांधीवादी और अतिथि देव भव की भूमि के रूप में बढ़ावा नहीं दे सकते।

 मैं प्रधानमंत्री को गृह मंत्री के माध्यम से संदेश देना चाहता हूं, जो यहां मौजूद हैं।

 चुनाव के पहले हमने मोदी का भिन्न पक्ष देखा था।

 पटना के गांधी मैदान पर वे तीन या चार लाख लोगों की भीड़ को संबोधित कर रहे थे और विस्फोट हुआ, लेकिन उस वक्त मोदी शांति से भाषण देते रहे कि ज्यादातर लोगों को पता नहीं चला कि वहां क्या हुआ।

 लोगों को उनका सकारात्मक संदेश था, ‘गरीबी से लड़ो या मुस्लिमों से।

’ और ‘सबका साथ, सबका विकास’ के विज़न के लिए उन्हें व्यापक समर्थन मिला।

 उस स्थिति में कोई विभाजनकारी नेता फायदा उठाकर विपक्षियों, आतंकियों या समुदाय विशेष के खिलाफ भड़काऊ बयान देता, लेकिन उन्हें अहसास था कि इससे सांप्रदायिक रक्तपात की आशंका है और भीड़ निर्दोष लोगों पर टूट पड़ेगी।

, दूसरे शब्दों में वे फूट डालने वाले रास्ते के लालच से बचते नजर आए।

 उस नरेंद्र मोदी को क्या हुआ।

 उनकी आवाज कहां गुम हो गई।

 चुनाव के बाद सर्वसमावेशी राजनीति की अपनी थीम ही वे भूल गए।

 उनकी ही पार्टी के वरिष्ठ नेता ध्रुवीकरण की शर्मनाक राजनीति करते रहे और वे चुप रहे।

 यह भारत के विचार को नष्ट करने का बम है।

 यदि वे गंभीरता से राष्ट्र को सही बात कहना चाहते हैं तो उन्हें यह कहना चाहिए था : ‘प्रधानमंत्री के रूप में मैं ऐसी हरकतों की आलोचना करता हूं, जो उस सभ्यता के अनुरूप नहीं है, जिस पर हमें गर्व है।

 कोई भी जो ऐसे व्यवहार का समर्थन करता है या भड़काता है, उसका मेरी सरकार में या सत्ता पक्ष में कोई स्थान नहीं होगा।

 मैं तत्काल उनसे त्यागपत्र मांगूंगा और कानून की पूरी क्षमता के अनुसार कार्रवाई करूंगा।

 फिर चाहे वे मेरी पार्टी के ही लोग क्यों हो।

’ खेद है कि हम प्रधानमंत्री से ऐसे शब्दों की अपेक्षा नहीं कर सकते, लेकिन यदि वे आगे आकर ऐसा अपनी पार्टी और देश से कहें तो यह बहस सार्थक होती।

,  ।

सौजन्य :- दैनिक भास्कर ,4.12.2015 ,शशि थरूर (ख्यातलेखक, संसदीय विदेश समिति के चेयरमैन, पूर्व केंद्रीय मंत्री )।

