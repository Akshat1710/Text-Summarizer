संकट का सबक (दैनिक जागरण  :Editorial)।

विभिन्न राज्यों में मारे गए छापों में करीब छह हजार टन दाल की जब्ती यही बताती है कि दालों के दाम बेलगाम होने का एक कारण उनकी जमाखोरी भी है।

 केंद्र सरकार इस नतीजे पर भी पहुंची है कि जमाखोरी से संबधित अधिनियम का सहारा लेने की जरूरत है।

 फिलहाल यह कहना कठिन है कि दालों के दाम नियंत्रित करने के लिए केंद्र सरकार की ओर से जो सक्रियता दिखाई जा रही है उसके सकारात्मक परिणाम कब तक सामने आएंगे, लेकिन यह ठीक नहीं कि उसकी चिंता से राज्य सरकारें बेपरवाह दिख रही हैं।

 यह अजीब बात है कि जिन राज्यों में दालों की जमाखोरी हो रही थी उनमें कुछ भाजपा शासित राज्य भी हैं।

, पिछले काफी समय से केंद्र सरकार की ओर से राज्यों को इसके लिए आगाह किया जा रहा है कि वे दालों की जमाखोरी रोकें।

 ऐसा लगता है कि भाजपा शासित राज्यों ने भी आवश्यक कदम उठाने जरूरी नहीं समङो।

 राज्यों का ऐसा रवैया चिंताजनक है।

 यह पहली बार नहीं है जब किसी आवश्यक खाद्य सामग्री की किल्लत पर राज्यों ने ढुलमुल रवैये का परिचय दिया हो।

 अभी भी उनका रवैया असहयोग भरा ही नजर आता है, क्योंकि वे केंद्र सरकार को यह बताने के प्रति दिलचस्पी नहीं दिखा रहे कि उन्हें दालों की कितनी मात्र चाहिए।

 अभी तक सिर्फ दो राज्यों ने आयातित दालों की मांग की है।

, आम तौर पर ऐसा ही होता है।

 कभी केंद्र सरकार समय पर नहीं चेतती और कभी राज्य सरकारें केंद्रीय सत्ता के निर्देशों की अनसुनी करती दिखाई देती हैं।

 ऐसा लगता है कि आम जनता को परेशान करने वाले मसलों पर ही विभिन्न राजनीतिक दल लाभ उठाना अधिक पसंद करते हैं।

 कई बार तो केंद्र और राज्य सरकारों के बीच आरोप-प्रत्यारोप का ऐसा सिलसिला चल निकलता है कि आम जनता को समझ में नहीं आता कि उसकी समस्या के लिए कौन जिम्मेदार है।

 दालों के बढ़ते दाम इसलिए भी बेलगाम हुए, क्योंकि केंद्र सरकार ने समय रहते सक्रियता का परिचय नहीं दिया।

 परिणाम यह हुआ कि अरहर दाल के दाम दो सौ रुपये प्रति किलो तक जा पहुंचे।

 यह सही है कि अरहर समेत अन्य दालों की पैदावार कम हुई थी, लेकिन यह पहले से स्पष्ट था कि इस बार दालों की उपज कम होने वाली है।

, सवाल यह है कि केंद्र सरकार ने समय रहते ऐसे उपाय क्यों नहीं किए जिससे दालों के दाम नियंत्रित बने रहते।

 केंद्र सरकार के नीति-नियंता इससे अनभिज्ञ नहीं हो सकते कि जब किसी खाद्य सामग्री की किल्लत के आसार नजर आने लगते हैं और वक्त रहते जरूरी कदम नहीं उठाए जाते तो जमाखोर कुछ ज्यादा ही सक्रिय हो जाते हैं।

 यह ठीक नहीं कि आवश्यक वस्तुओं की किल्लत के मामले में मौजूदा सरकार पिछली सरकार की तरह से काम करती हुई दिखाई दे।

 अब जब दालों के दाम जरूरत से ज्यादा बढ़ चुके हैं और उन पर अंकुश लगाना मुश्किल हो रहा है तब इस संकट के कारणों को गिनाने से कुछ हासिल होने वाला नहीं है।

 अच्छा हो कि सरकार यह जरूरी सबक सीखे कि समस्या सामने खड़ी हो जाने पर उससे निपटने के उपाय तलाशने से स्थितियां और बिगड़ती ही हैं।

 चूंकि कुछ ही दिनों पहले प्याज के दाम जरूरत से ज्यादा बढ़ गए थे इसलिए यह और निराशाजनक है कि सरकार दालों की किल्लत को लेकर समय रहते सावधान नहीं हुई।

,  ,  ।

