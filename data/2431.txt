मुफ्त’ की चपेट में (पत्रिका)।

मुफ्त, फ्री, नि:शुल्क, छूट – ये चार शब्द देशवासियों को इतने प्यारे हैं कि पूछो मत।

 बाजार में जाओ तो छूट ही छूट के इतने इश्तिहार नजर आते हैं कि दिल करता है सारे बाजार को खरीद लें।

 एक के साथ एक फ्री का नारा हमारे बाजार का पसन्दीदा जुमा है।

 इस चक्कर में आदमी बाजार में रूमाल खरीदने जाता है और उसके साथ आटा पीसने की चक्की खरीद लाता है।

 अभी चार दिन पहले का किस्सा है हम बाजार से एक रूमाल खरीदने गए।

 रूमाल पसन्द करके हम भुगतान दे ही रहे थे कि वहां खड़ी एक सुन्दर-सी सेल्स गर्ल ने मुस्करा कर कहा- सर।

 आजकल हमारे शो-रूम में दो के साथ ‘दो’ की स्कीम चल रही है।

 आप दो बनियान खरीदेंगे तो आपको दो जांघिए फ्री मिलेंगे।

‘फ्री’ शब्द सुनते ही हमारी लार टपकने लगी।

 कुछ तो युवती की मुस्कराहट के जादू और कुछ हमारे लोभ ने हमें दो बनियान खरीदने पर मजबूर कर दिया।

 तभी एक युवक आया और बोला- सर।

 लगे हाथों फूड काउन्टर भी देख लीजिए।

 नोटबंदी के बाद हमने दालों पर स्पेशल छूट रखी है।

 चने की दाल पर तो जबरदस्त ऑफर है एक किलो के संग ‘पाव’ फ्री।

 हमने चने की दाल खरीदी तो वह बोला- सर आजकल बाजार में बेसन अच्छा नहीं आ रहा।

अगर आप चने की दाल खरीद कर घर में ही पीस ले तो शुद्ध बेसन मिलेगा।

 आटा पीसने की चक्की घर ले जाइए।

 स्पेशल ऑफर है।

 इसके साथ एक मोबाइल ‘फ्री’ है जिसकी फोर जी सिम चार महीने तक फ्री चलेगी।

 उससे घर बैठे नेट पर चैट करें, दो हजार फिल्म देखें, पच्चीस हजार गाने ‘फ्री’ में सुनें।

 हमने कहा- लेकिन मेरे पास कैश नहीं है।

 तो युवती तुरंत बोली- सर आजकल तो सब कैशलेस है।

 डेबिट कार्ड दे दें और ‘फ्री’ ऑफर का लाभ उठाएं।

हम एक रूमाल, दो बनियान, दो जांघिए, पाव भर चने की दाल, एक मोबाइल और एक आटा पीसने की चक्की लेकर प्रफुल्लित मुंह घर लौटे तो श्रीमती ने झल्ला कर कहा- आ गए न ‘फ्री’ की चपेट में।

, सौजन्य – पत्रिका।

