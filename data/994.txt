लोकलुभावन कदम (बिजनेस स्टैंडर्ड)।

प्रधानमंत्री नरेंद्र मोदी ने नव वर्ष की पूर्व संध्या पर राष्ट्र के नाम संबोधन में इस बारे में कुछ नहीं बताया कि 50 दिन में कितनी विमुद्रीकृत नकदी बैंकिग व्यवस्था में वापस आई।

 उन्होंने भ्रष्टïाचार और काले धन से निपटने के लिए भविष्य की किसी योजना का भी कोई जिक्र नहीं किया।

 बल्कि इसके बजाय वह लोकलुभावन घोषणाओं पर टिके रहे।

 इस दौरान उन्होंने उन लोगों को आर्थिक राहत मुहैया कराने का प्रयास किया जिनके बारे में माना जा रहा है कि वे नोटबंदी के निर्णय से सबसे अधिक प्रभावित हुए।

 मोदी ने इस बारे में कुछ नहीं कहा कि सरकार इन पैकेज के भारी भरकम खर्च के लिए धन कहां से जुटाएगी।

 जिन समूहों को लक्षित किया गया उनमें वरिष्ठï नागरिक, महिलाएं, किसान, छोटे कारोबारी और छोटे उद्योगों में शामिल उद्यमी हैं, खासतौर पर वे जो अनौपचारिक अर्थव्यवस्था में हैं।

 यह सारा वर्ग अपने दैनिक कामकाज के लिए नकदी पर काफी हद तक निर्भर है।

 परंतु इन घोषणाओं में उस पारंपरिक बुद्घिमता का पालन नहीं किया गया है जिसके तहत ऐसे खास अनुदान से बचा जाना चाहिए।

अधिकांश राहत आवास और कृषि ऋण के लिए कम ब्याज दर के रूप में दी गई है।

 मोदी ने यह भी कहा कि प्रधानमंत्री आवास योजना के तहत बनने वाले मकानों की संख्या में 33 फीसदी का इजाफा किया जाएगा।

 छोटे कारोबारियों को सरकार पहले के एक करोड़ रुपये के बजाय अब दो करोड़ रुपये की ऋण गारंटी देगी।

 इसी प्रकार वरिष्ठï नागरिकों के लिए एक नई योजना पेश की गई जहां जमा पर 8 फीसदी ब्याज मिलेगा।

 इसका भुगतान मासिक आधार पर होगा।

 कुल मिलाकर मोदी ने असंगठित अर्थव्यवस्था को सहज बनाने का प्रयास किया है।

नोटबंदी ने निजी खपत को प्रभावित किया है।

 सरकारी व्यय के अलावा निजी खपत भी मौजूदा आर्थिक वृद्घि की अहम वाहक है।

 इसके अलावा इसने ठहरे हुए निजी निवेश के चक्र को भी सुधारा है।

 मोदी की पहल लोगों के कष्टï को किस हद तक दूर कर पाएगी यह प्रश्न अभी सामने है।

 उदाहरण के लिए ग्रामीण अर्थव्यवस्था में जो लोग अपनी फसल का भुगतान पाने में जूझ रहे हैं और अगली तिमाही में जिनकी आय की संभावना एकदम सीमित है, वे शायद ही 12 लाख रुपये का आवास ऋण लेने की खातिर कतार लगाएं।

 इसी प्रकार गर्भवती महिलाओं की ‘नई योजना’ जिसमें उनके खाते में 6,000 रुपये की राशि सीधे आएगी, दरअसल राष्ट्रीय खाद्य सुरक्षा अधिनियम 2013 का ही एक प्रावधान है।

 इसे मोदी सरकार ने क्रियान्वित नहीं किया है।

, मोदी सरकार का संदेश दो स्तरों पर कमजोर था।

 पहली बात, इस बारे में कुछ भी स्पष्टï नहीं किया गया कि नकद निकासी की सीमा कब समाप्त होगी।

 यह साफ है कि जब तक अर्थव्यवस्था में नकदी की स्थिति बहाल नहीं होगी तब तक मांग कमजोर बनी रहेगी।

 मोदी ने नोटबंदी के अनुभव और काले धन पर नियंत्रण करने की इसकी क्षमता के बारे में भी कुछ नहीं कहा।

 गौरतलब है कि बंद की गई मुद्रा में से अधिकांश बैंकिंग व्यवस्था में वापस आ गई है।

 परंतु मोदी ने इस हकीकत को नोटबंदी की अपनी कवायद की सफलता के रूप में पेश किया।

, राजनीतिक चंदे की व्यवस्था को साफ-सुथरा बनाने पर काम किए जाने की आवश्यकता है।

 मोदी ने अपने भाषण में इसका जिक्र किया और इस पर बहस कराने की बात कही।

 उन्होंने सभी राजनीतिक दलों और नेताओं से कहा वे दूसरे से ज्यादा पाकसाफ होने वाला रुख छोड़ दें और साथ आकर पारदर्शिता को प्राथमिकता दें और राजनीति को काले धन और भ्रष्टïाचार से मुक्त करने के लिए कड़े कदम उठाएं।

 इसकी शुरुआत राजनीतिक दलों के परिचालन के तमाम पहलुओं में पारदर्शिता के साथ होनी चाहिए।

 इसमें इसे सूचना के अधिकार के अधिनियम के अधीन लाना शामिल है।

, सौजन्य – बिजनेस स्टैंडर्ड।

