हम भारत के लोग (दैनिक जागरण)।

आज 26 जनवरी को भारत अपना 67वां गणतंत्र दिवस मना रहा है।

 इस बार नई दिल्ली में गणतंत्र दिवस परेड के अवसर पर फ्रांस के राष्ट्रपति फ्रांस्वा ओलांद को मुख्य अतिथि के रूप में आमंत्रित किया गया है।

 इस बार की परेड में फ्रांसीसी सेना की एक टुकड़ी भी हिस्सा ले रही है।

 यह स्वतंत्र भारत के इतिहास में पहला मौका है जब कोई विदेशी सैन्य दल हमारे गणतंत्र दिवस परेड में हिस्सा लेगा।

 26 जनवरी को सबसे पहले 1930 में स्वतंत्रता दिवस के रूप में अपनाया गया था, जब देश के स्वतंत्रता सेनानियों ने ब्रिटिश औपनिवेशिक शासन से पूर्ण स्वराज की मांग की थी।

 1950 में इसी दिन भारत की जनता ने स्वयं को संविधान दिया, जिसके बाद भारत एक आधुनिक लोकतंत्र बना।

 भारतीयों में गणतंत्र दिवस ‘हम कौन हैं’ के भाव को जगाता है।

 जहां वेद, रामायण और महाभारत जैसी कालजयी रचनाएं हमें बताती हैं कि हम कौन हैं, हमारी पहचान क्या है और हम कहां से आए हैं वहीं भारतीय संविधान हमें बताता है कि एक लोकतांत्रिक देश में जीवन-यापन करते हुए हम क्या बनना चाहते हैं और हमें किस ओर जाना है।

 रामायण और महाभारत जैसे प्राचीन महाकाव्यों में जिन स्थानों का उल्लेख किया गया है वे आज भी हमारे बीच मौजूद हैं।

 ग्राम गणराज्य प्राचीन भारत में भी मौजूद थे, लेकिन नागरिकों की समानता और स्वतंत्रता के विचार ग्रीक दर्शन से हमारे यहां आए और आधुनिक लोकतंत्र की नींव यूरोप के आंदोलन से पड़ी।

, लोकतंत्र भारतीय गणतंत्र का इंजन है, जो हर पांच साल में वयस्कों के वोट से सुदृढ़ होता है।

 डेमोक्रेसी यानी लोकतंत्र शब्द डेमोक्रेसिया से आया है।

 इस राजनीतिक प्रणाली की शुरुआत पांचवीं-चौथी सदी ईसा पूर्व हुई थी, जब एथेंस की जनता यानी डेमस ने वंशवादी तानाशाही शासकों के खिलाफ विद्रोह कर स्वयं का शासन यानी क्रेटस स्थापित किया।

 हालांकि दुनिया में आज जो लोकतंत्र का स्वरूप है वह अलग है।

 चुनावों द्वारा सरकारों का गठन और उसके जरिए सत्ता संचालन करने की लोकतांत्रिक प्रणाली का विकास बहुत बाद में हुआ।

 18वीं शताब्दी में यूरोप में ज्ञानोदय के दौर के बाद समतावादी विचारों का फैलाव दुनिया भर में हुआ, जिसके परिणामस्वरूप अमेरिकी और फ्रांसीसी क्रांति हुई।

 1776 में संयुक्त राज्य अमेरिका पहला लोकतंत्र बना।

 आज संयुक्त राष्ट्र के 193 सदस्य देशों में लोकतंत्र और अर्धलोकतंत्र फल-फूल रहा है।

, समाज का विकास कैसे होता है।

 इस पर फ्रेंच समाजशास्त्री एमिल दुर्खिम ने तर्क दिया है कि पारंपरिक या प्राचीन समाज समान मान्यता और पहचान वाले लोगों के बीच सहमति पर आधारित था, लेकिन आधुनिक समाज अलग-अलग सोच और पहचान वालों के बीच सहमति पर आधारित है।

 आधुनिक भारत में भी विभिन्न स्तरों पर मौजूद विविधताओं के बीच सहमति बनाई जाती है।

 यहां राजनीतिक दलों, मीडिया और सोशल मीडिया पर सक्रिय युवा वक्ताओं के बीच विचार-विमर्श के बाद एक आम राय कायम की जाती है।

 इसमें धर्म और जाति जैसे प्राचीन तरीकों का कोई स्थान नहीं है।

, राजनीति शास्त्री सुनील खिलनानी के शब्दों में भारतीय गणतंत्र ने भारतीयों की कल्पनाओं में स्वयं जो स्थान बना लिया है वैसा पूर्व में कोई राजनीतिक संस्था नहीं बना पाई है।

 पश्चिम में कुछ देशों, खासकर ग्रेट ब्रिटेन की प्रकृति धार्मिक है, लेकिन वहां का समाज सेक्युलर है।

 वहां नीति निर्माण में धर्म का कोई स्थान नहीं है।

 इसी तरह भारत और संयुक्त राज्य अमेरिका, दोनों धार्मिक समाज हैं, लेकिन दोनों राष्ट्रों का स्वरूप सेक्युलर है।

 भारतीय संविधान के आरंभ में ही हम भारत के लोग वाक्य का जिक्र किया गया है।

 हमने यह शब्द अमेरिका के संविधान से लिया है।

 भारतीय संविधान हमें अपनी विविधताओं पर नियंत्रण पाने और राजनीतिक सहमति कायम करने में मदद करता है।

 शासन की वर्तमान कार्यप्रणाली के रूप में लोकतंत्र ने नागरिकों को नई उम्मीदें दी है।

 राजनीति के एक मॉडल के रूप में इसने लोगों को राजनीतिक स्वतंत्रता और बराबरी के अधिकार से सशक्त किया है।

 भारतीय गणतंत्र पुरुषों या महिलाओं, कथित ऊंची या नीची जातियों, हंिदूुओं या मुस्लिमों के बीच भेदभाव नहीं करता।

 यह सभी नागरिकों को एकसमान दर्जा देता है।

 यहां के युवा एक आजाद समाज में रहते हैं।

, भारतीय संविधान एक अच्छे समाज की अवधारणा को आकार देता है।

 संघर्ष के समय में देश के युवा सुप्रीम कोर्ट की ओर सही दिशा की उम्मीद में देखते हैं।

 फरवरी 2014 में नरेंद्र मोदी ने कहा था कि हम एक युवा देश हैं।

 आधुनिक भारत कुल मिलाकर एक नया देश है, यहां के लोग नए हैं, उनकी इच्छाएं नई हैं, उनके दृष्टिकोण नए हैं।

 1.25 अरब की आबादी में से आधी आबादी 25 साल से कम आयु वालों की है।

 करीब 65 फीसद भारतीयों की आयु 35 साल से कम है।

 यह आबादी एक नई राजनीतिक सोच रखती है, क्योंकि इसका विकास एक मुक्त वातावरण में हुआ है।

 यह न तो बंटवारे के भावुक और ¨हसक दौर की हिस्सा रही है और न ही इसे आपातकाल की पीड़ा का अहसास है।

 भारतीयों की यह पीढ़ी एक ऐसी राजनीतिक स्वतंत्रता में पली-बढ़ी है जो हमें अपने संविधान से मिली है।

 आज देश के युवा तेज तर्रार चुनावी अभियानों, टीवी के उग्र वाद-विवादों और कर्कश राजनीतिक परिचर्चाओं से करीब से परिचित हैं, लेकिन इससे उन्हें लगता है कि देश में ऐसी ही राजनीति होती है और यही भारत की एकता को आकार देती है।

 एक बाहरी को लगता है कि भारत तमाम तरह की विविधताओं का घर है, लेकिन देखा जाए तो इसी विविधता में इसकी एकता के राज छिपे हुए हैं।

 हंिदूू, मुस्लिम, तमिल, बिहारी और दूसरे अलंकारों के रूप में भारतीय अपनी पहचान कायम रखे रहेंगे, लेकिन लोकतंत्र का यही वह कारक है जो भारतीय समाज को हमेशा एक रूप में बनाए रखेगा।

, आधुनिक लोकतंत्र समतावादी विचारों पर आधारित हैं।

 जोनाथन इजरायल ने अपनी किताब ए रिवोल्युशन ऑफ द माइंड में लिखा है कि समतावादी विचारों के तहत विचार, अभिव्यक्ति और प्रेस की पूर्ण स्वतंत्रता पर जोर दिया जाता है।

 जब एक निर्वाचित सरकार इनको सुरक्षित रखती है तो उसे ही एक बेहतर लोकतंत्र का दर्जा दिया जाता है।

 भारतीय गणतंत्र की मूल भावना भी यही है।

 1.25 अरब भारतीयों की खुशियों और आजादी के लिए जरूरी है कि हम अपने गणतंत्र को सुरक्षित रखें।

 दूसरे शब्दों में कहें तो हमें न सिर्फ अपने, बल्कि सभी नागरिकों के अधिकारों को सुरक्षित रखना होगा।

, इस समय विश्व ¨हसक दौर से गुजर रहा है।

 सोमालिया, यमन, सीरिया, इराक, अफगानिस्तान और पाकिस्तान में लोगों का कत्लेआम हो रहा है।

 भारत में हमारी सेना हर भारतीय की आजादी की रक्षा करती है।

 सेना का सुरक्षा कवच हर पल हमारे साथ होने के कारण है हम सुरक्षित वातावरण महसूस करते हैं।

 इस प्रकार सेना को समर्थन देना प्रत्येक भारतीय का कर्तव्य होना चाहिए, क्योंकि वही हमारे गणतंत्र की रक्षक है।

,  ।

सौजन्य :- दैनिक जागरण ,26.01.2016,तुफैल अहमद।

