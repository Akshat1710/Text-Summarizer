संविधान सम्मत (पत्रिका)।

तीन तलाक के मामले को संविधान पीठ के सुपुर्द कर सुप्रीम कोर्ट ने संविधान सम्मत काम किया है।

 मुस्लिम पर्सनल लॉ बोर्ड के विरोध के बीच अनेक मुस्लिम महिला संगठन तथा तीन तलाक से पीडि़त महिलाएं विरोध में उतर आई हैं।

 सुप्रीम कोर्ट ने 11 मई से मामले की सुनवाई का फैसला किया है।

, मामला संवेदनशील है लिहाजा पांच सदस्यीय संविधान पीठ तमाम पहलुओं पर विचार करेगी।

 मुस्लिम पर्सनल लॉ बोर्ड समेत अनेक मुस्लिम संगठन धर्म से जुड़े मसलों को संविधान की कसौटी पर कसने का विरोध कर रहे हैं।

 इनका मानना है कि तीन तलाक का पवित्र कुरान में उल्लेख है इसलिए इसमें हस्तक्षेप का अधिकार किसी को नहीं।

 वहीं तीन पीडि़त महिलाएं इसे मुस्लिम महिलाओं के हितों के खिलाफ करार दे रही हैं।

, इनका तर्क है कि फोन पर तीन तलाक देकर महिलाओं को सड़क पर लाने का समर्थन क्यों किया जाए।

 इन दोनों पक्षों के बीच केंद्र सरकार तीन तलाक को अवैध मानते हुए मुस्लिम महिलाओं के पक्ष में खड़ी नजर आ रही है।

 ये मामला सिर्फ धर्म से जुड़ा है अथवा कानून इसमें दखल दे सकता है, इसका फैसला अब संविधान पीठ ही करेगी।

 पीठ को दूसरे मुस्लिम देशों में तीन तलाक की स्थिति के अध्ययन के साथ मुस्लिम धर्मगुरुओं से भी चर्चा करनाी चाहिए ताकि ये संदेश ना जाए कि सभी का पक्ष सुना नहीं गया।

 मुसलमानों में निकाह के समय मौलवी, रिश्तेदार व दो गवाह भी होते हैं।

 तो फिर तीन तलाक मौलवी और गवाहों की उपस्थिति में क्यों नहीं।

, अनेक मुस्लिम देशों में ‘तीन तलाक’ का चलन समाप्त हो चुका है तो भारत में क्यों नहीं।

 ऐेसे कई सवाल हैं जिनका जवाब दोनों पक्षों की तरफ से आना जरूरी है।

 ये सही है कि सिर्फ कानून बनाकर किसी को पाबंद नहीं किया जा सकता।

 दोनों पक्षों की रजामंदी अधिक जरूरी है।

 संविधान पीठ के समक्ष इस मुद्दे पर भी चर्चा हो कि क्या ‘तीन तलाक’ पर कानून बना देने से मामला सुलझ जाएगा।

 इतने पेचीदे सवाल का हल तलाशते समय इसके धार्मिक और कानूनी पक्ष पर ही ध्यान दिया जाना चाहिए।

 खास बात ये कि राजनीति को इससे अलग रखा जाए, तभी इस विवाद के समाधान की तह तक पहुंचने में मदद मिलेगी।

सौजन्य- पत्रिका।

