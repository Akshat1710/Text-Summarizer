नेताजी और नेहरू के रिश्ते (दैनिक जागरण)।

23 जनवरी भारत के सबसे बड़े नायकों में से एक नेताजी सुभाषचंद्र बोस का जन्मदिन है।

 केंद्र सरकार ने इस दिन नेताजी की गुमशुदगी से संबंधित कुछ फाइलें सार्वजनिक करने की घोषणा की है।

 पूरा देश उत्सुकता से यह जानने का इंतजार कर रहा है कि नेताजी के संदर्भ में क्या जानकारी सामने आती है।

 वैसे उनके व्यक्तित्व के तमाम ऐसे पक्ष हैं जिन पर लोगों का ध्यान कम गया है।

 ऐसा ही एक पक्ष है उनके द्वारा मजदूरों के हितों के लिए किया गया संघर्ष।

 वह टाटा स्टील मजदूर संघ के 1928 से 1937 तक अध्यक्ष रहे।

 यूनियन की गतिविधियों में वह बहुत सक्रिय थे।

 वह मजदूरों के अधिकारों के मसले लगातार उठाते थे।

 टाटा स्टील की यूनियन का गठन 1920 में हुआ था।

 तब वहां पर भारतीय अफसर बहुत कम थे।

 उन्होंने कंपनी के चेयरमैन को 12 नवंबर, 1928 को लिखे एक पत्र में कहा कि कंपनी के साथ एक बड़ी दिक्कत यह भी है कि इसमें भारतीय अफसर बहुत कम हैं।

 ज्यादातर अहम पदों पर ब्रिटिश हैं।

 उन्होंने आगे लिखा कि वह चाहते हैं कि टाटा स्टील का भारतीयकरण हो।

 इससे ये और बुलंदियों पर जाएगी।

, नेताजी के पत्र के बाद टाटा स्टील ने अपना पहला भारतीय जनरल मैनेजर बनाया।

 उनके आह्वान पर टाटा स्टील में 1928 में हड़ताल भी हुई।

 उसके बाद से ही टाटा स्टील में मजदूरों को बोनस मिलना शुरू हुआ।

 टाटा स्टील इस लिहाज से देश की पहली कंपनी बनी।

 जाहिर है, इसका श्रेय नेताजी को ही जाता है।

 1928 में हुई हड़ताल के बाद नेताजी ने टाटा स्टील यूनियन से अपनी दूरियां बना लीं।

 मैनेजमेंट से मजदूरों के हक में समझौता करने के बाद वह स्वाधीनता आंदोलन में कूद पड़े।

 ट्रेड यूनियन के इतिहास को जानने वाले जानते हैं कि नेताजी के प्रयासों के बाद आगे चलकर देश की दूसरी कंपनियों ने भी अपने मजदूरों को बोनस देना शुरू किया।

 जमशेदपुर में मजदूरों का नेतृत्व करने के दौरान नेताजी को दो-दो बार एटक का राष्ट्रीय अध्यक्ष भी चुना गया।

 टाटा स्टील मजदूर संघ को छोड़ने के बाद वह देश की आजादी के लिए चले आंदोलन का हिस्सा बन गए।

 इधर देश की आजादी की लड़ाई में उनका योगदान गजब का रहा, पर बोस से पंडित जवाहरलाल नेहरू अपने को असुरक्षित महसूस करते रहे।

 हालांकि नेताजी ने उनको सदैव सम्मान दिया और अग्रज माना।

 देश की आजादी के बाद भी नेहरू को लगता रहा कि नेताजी कभी अचानक से देश के सामने आ सकते हैं।

 इसका खुलासा अब हो चुका है।

 नेहरू के निर्देश पर बोस के कलकत्ता में रहने वाले परिवार के सदस्यों की गतिविधियों पर नजर रखी जाती थी।

 नेहरू को यह पता था कि नेताजी देश के सर्वाधिक लोकप्रिय नेताओं में हैं।

 उन्हें लगता था कि अगर नेताजी फिर से लौटे तो उनकी सत्ता चली जाएगी।

 जाहिर है, नेहरू की सोच के साथ कांग्रेस खड़ी थी।

 इसीलिए कांग्रेस सरकारें बोस के परिवार पर खुफिया नजर रखती रहीं।

 नेहरू की 1964 में मृत्यु के बाद भी 1968 तक बोस के परिजनों पर खुफिया एजेंसियों की नजर रही।

, नेताजी के सबसे करीबी भतीजे अमियानाथ बोस 1957 में जापान गए।

 इस बात की जानकारी नेहरू को मिली।

 उन्होंने 26 नवंबर, 1957 को देश के विदेश सचिव सुबीमल दत्ता से कहा कि वह भारत के टोक्यो में राजदूत की ड्यूटी यह पता करने के लिए लगाएं कि अमियानाथ बोस जापान में क्या कर रहे हैं।

 इस सनसनीखेज तथ्य का खुलासा अनुज धर की पुस्तक इंडियाज बिगेस्ट कवर-अप में हुआ है।

 सवाल यह उठता है कि आखिर नेहरू जापान में अमियानाथ बोस की गतिविधियों को जानने को लेकर इतने उत्सुक क्यों थे।

 क्या उन्हें लगता था कि अमियानाथ की गतिविधियों पर नजर रखने से नेताजी के बारे में उन्हें पुख्ता जानकारी मिल सकेगी।

 अमियानाथ नेताजी के बेहद करीबी भतीजे थे।

 नेताजी लगातार नेहरू को खत लिखते थे ,उनमें सिर्फ देश की आजादी से जुड़े सवालों पर ही चर्चा नहीं होती थी, वह नेहरूसे पारिवारिक मसलों पर भी पूछताछ करते थे।

 नेताजी के पंडित नेहरू को 30 जून, 1936 से लेकर फरवरी, 1939 तक पत्र भेजने के रिकॉर्ड मिलते हैं।

 सभी पत्रों में नेताजी ने नेहरू के प्रति बेहद आदर का भाव दिखाया है।

 नेहरू को लिखे शायद उनके आखिरी खत के स्वर से संकेत मिलते हैं कि उनको समझ में आ गया था कि वह (नेहरू) उनसे दूरियां बना रहे हैं।

 1939 में अपने 27 पन्नों के खत में वह साफ कहते हैं, मैं महसूस करता हूं कि आप (नेहरू) मुङो बिल्कुल नहीं चाहते।

 दरअसल नेताजी इस बात से आहत थे कि नेहरू ने 1939 में त्रिपुरी में हुए कांग्रेस के सत्र में उनका साथ नहीं दिया।

 नेताजी फिर से कांग्रेस के त्रिपुरी सत्र में अध्यक्ष निर्वाचित हुए थे, पर उन्होंने विजयी होने के बाद भी अपना पद छोड़ दिया था।

 क्यों छोड़ा था, इस तथ्य से सारा देश वाकिफ है।

 देश को यह भी पता है कि नेताजी ने कांग्रेस अध्यक्ष पद के चुनाव में गांधीजी के उम्मीदवार डॉ. पट्टाभि सीतारमैया को शिकस्त दी थी।

 इस नतीजे से कांग्रेस में आंतरिक कलह तेज हो गई थी।

 गांधीजी नहीं चाहते थे कि नेताजी फिर से कांग्रेस के अध्यक्ष बनें।

 गांधीजी की इस राय से नेहरू भी इत्तेफाक रखते थे।

, तब नेताजी ने अपने लंदन में रहने वाले भतीजे अमियाबोस को 17 अप्रैल, 1939 को लिखे पत्र में कहा था कि नेहरूने मुङो अपने व्यवहार से बहुत पीड़ा पहुंचाई है।

 उन्होंने उसी पत्र में आगे लिखा कि कांग्रेस में नेहरू की स्थिति कमजोर हुई है।

 वह जब त्रिपुरी सत्र में बोल रहे थे तब उन्हें हूट किया गया।

 इसके बाद से नेहरू नेताजी से दूरियां बनाने लगे।

 नेहरू के नेताजी को लेकर बदले मिजाज का एक उदाहरण देखिए।

 उन्होंने गुवाहाटी में आयोजित एक सभा को संबोधित करते हुए कहा था कि अगर नेताजी अपनी सेना के साथ भारत को आजाद करवाने के लिए आक्रमण करेंगे तो वह खुद उनसे दो-दो हाथ करेंगे।

 नेताजी तहेदिल से गांधीजी का सम्मान करते थे, लेकिन उन्हें नेहरू की गांधीजी को लेकर निजी निष्ठा की भावना नापसंद थी।

 वह इसकी वजह समझ नहीं पाते थे।

,  ।

सौजन्य :- दैनिक जागरण ,23.01.2016,आर के सिन्हा।

