भारत का हीरो, क्यूबा का विलेन (हिनदुस्तान)।

मैं फिदेल कास्त्रो के प्रति मन में आदर भाव लेकर बड़ा हुआ।

 सातवें-आठवें दशक में जब मैं जवान हो रहा था, भारतीय मीडिया और हमारे राजनेता क्यूबा के क्रांतिकारी नेता फिदेल कास्त्रो को तीसरी दुनिया के एक नायक के रूप में पेश कर रहे थे।

 जवान और जागरूक होते हुए मैंने जाना कि वे कम्युनिस्ट तानाशाह थे, हालांकि मैं अब भी इस पर भरोसा नहीं करना चाहता था और वह सिर्फ इसलिए कि फिदेल भारत के दोस्त थे।

 कास्त्रो को जानने-समझने के लिए मेरी क्यूबा यात्रा बहुत कारगर रही।

 वह 2009 की गर्मियां थीं, कास्त्रो लगभग 83 वर्ष के रहे होंगे।

 एक साल से भी कम ही हुए थे, जब उन्होंने बहुत सहज तरीके से अपने भाई राउल को सत्ता हस्तांतरण किया था।

 साल 1959 में दमनकारी तानाशाह फुल्जेंसियो बतिस्ता को अपदस्थ करने के बाद से कास्त्रो लगातार देश पर शासन करते आए थे।

 इसमें कोई शक नहीं कि जो क्यूबा मैंने देखा, वह उनकी इच्छाओं, उनकी आकांक्षाओं और उनकी दृष्टि की पूरी तरह से अभिव्यक्ति थी, जैसा कि उनकी अपेक्षा रही होगी।

, कितनी स्याह और निराशाजनक दृष्टि थी यह।

 क्यूबा के लोग आजाद और खुश नहीं थे।

 चारों ओर गरीबी, औसत आधिकारिक वेतन 25 डॉलर, सरकार प्रदत्त शिक्षा, चिकित्सा और सब्सिडी वाली आवास सुविधा के बावजूद अजीब-सी स्थिति।

 ज्यादातर लोग याचक की स्थिति में दो या तीन तरह के काम करते दिखे, जो गैरकानूनी थे।

 मुंबई की मरीन ड्राइव की तरह हवाना की पहचान मालेकॉन की लंबी सड़क हर तरफ वेश्याओं से अटी पड़ी थी, जिनमें से काफी अवयस्क थीं।

 रात होते-होते हमारे होटल की लॉबी इनका ठिकाना बन जाती थी।

 यह हवाना के सबसे अच्छे होटलों में से एक था।

 कितनों के लिए तो उनके पिता ही ग्राहक लाने का काम करते थे।

, ज्यादातर नागरिकों के पास इंटरनेट की सुविधा नहीं थी।

 मोबाइल फोन भी पैसे वालों के पास थे।

 विदेशी सामान, यहां तक कि क्यूबा के कुछ अच्छे प्रोडक्ट भी आम नागरिक की पहुंच से दूर थे।

 द्वीप के अत्यंत चर्चित बैंड के पूर्वाभ्यास समारोह में आमंत्रित किया गया, तो मैं ड्यूटी फ्री शॉप से सात साल पुरानी लोकल रम की दो बोतलें खरीद लाया।

 यह देख मेरे मेजबान ने कुछ ऐसी प्रतिक्रिया दी, गोया मैं कोई सबसे अच्छी शैम्पेन लेकर आ गया हूं।

 उन्होंने ही स्पष्ट किया कि यहां के लोग तो स्थानीय स्तर पर बनने वाली अच्छी लोकल रम से भी महरूम हैं।

, मैंने हवाना और सिएनफेगस दो ही शहर देखे और दोनों के बाजारों का बुरा हाल था।

 चारों ओर से समुद्र से घिरे और हरियाली वाले क्यूबा के बाजारों में मछली और सब्जियों का अकाल था।

 सरकार द्वारा संचालित रेस्तरां के खाने की तो पूछिए मत- हां, निजी भोजनालयों ‘पालदार’ में जरूर थोड़ा बेहतर खाना मिल सकता था।

 इन्हें पर्यटकों को ध्यान में रखकर ही अनुमति दी गई थी।

 मैं अवकाश पर जरूर था, लेकिन मेरे पास न्यूयॉर्क के दोस्तों के दिए गए कुछ स्थानीय फोन नंबर थे।

 इन्हीं में से एक से मैंने पूछा कि क्या वह कुछ आजाद ख्याल लोगों से मिलने में मेरी मदद कर सकते हैं।

 एक शरारती मुस्कान के साथ जवाब मिला, ‘सबसे आसान तरीका तो यह है कि आप कहीं निकलें और किसी दीवार पर कास्त्रो के विरोध में कुछ लिख दें।

 इसके बाद पुलिस आपको जेल में ठूंस देगी… और वहां आपको बहुत सारे ऐसे आजाद ख्याल लोग अपने आप मिल जाएंगे।

’, हालांकि, उन्होंने मुझे कास्त्रो से असहमत एक ऐसे व्यक्ति से मिलवा दिया, जो जेल में नहीं थे।

 मेरा स्वागत बनावटी तिरस्कार के साथ हुआ: ‘तो आप अमेरिका से हैं।

 उस अमेरिका से, जो हमारी सारी मुश्किलों की जड़ है।

’ यह तंज लंबे समय से चली आ रही उस सोच की ओर इशारा कर रहा था कि क्यूबा की सारी मुसीबतों के लिए साठ के दशक की शुरुआत में अमेरिका द्वारा लगाए गए प्रतिबंध जिम्मेदार हैं।

 कास्त्रो शासन ने इसे अपनी विफलताओं और भ्रष्टाचार को छिपाने का सटीक बहाना बना रखा था।

, सच है कि अमेरिकी प्रतिबंधों को किसी अन्य प्रमुख देश का समर्थन नहीं मिला था, और क्यूबा के पास इस बात की तमाम संभावनाएं थीं कि वह अन्य देशों के साथ आर्थिक संबंध बनाता, जो अमेरिकी प्रतिबंधों के कारण हुए उसके नुकसान की भरपाई करने में मददगार साबित होते।

 अकेले पर्यटन क्षमता की संभावनाएं ही उसकी समृद्धि के लिए खासी मददगार साबित होतीं।

 जब मैं क्यूबा गया था, उसी वर्ष वहां 20 लाख से ज्यादा पर्यटक आए थे, जो इसकी एक करोड़ 20 लाख की आबादी की पर्याप्त कमाई का जरिया बन सकते थे।

 संदर्भवश बता दें कि एक अरब आबादी वाले भारत में उस वर्ष 55 लाख पर्यटकों की आमद दर्ज हुई थी।

 वहां पर्यटकों के लिए एक अलग मुद्रा की शुरुआत की गई थी, जिसका फायदा आम क्यूबाई नागरिकों तक नहीं पहुंच पाता था।

, कास्त्रो के समर्थक या बचाव करने वाले वहां की शिक्षा और चिकित्सा सेवाओं का हवाला देकर कास्त्रो के शासन का बखान करते हैं, लेकिन जब यही बात मैंने कास्त्रो की नीतियों से असहमत उस व्यक्ति से कही, तो उसने यह कहकर खोखली हंसी में उसको उड़ा दिया कि,‘गुलाम रखने वाला यही तर्क देगा न, कि उसके गुलाम खेती करते हुए ज्यादा बेहतर स्थिति में होते हैं, क्योंकि वहां कम से कम उन्हें भोजन और रहने का ठिकाना तो मिल जाता है।

 वरना अफ्रीका के जंगलों में तो शेर उन्हें मारकर खा गया होता।

’ ऐसे जुमले सत्ता के खराब प्रदर्शन पर बचाव के लिए बहुत सटीक होते हैं।

 संयुक्त राष्ट्र के मानव विकास सूचकांक के संदर्भ में क्यूबा के प्रदर्शन के ग्राफ को कैरिबियाई देशों की तुलना में देखें, तो 2009 में यह बारबडोस और एंटीगुआ-बारबुडा से पीछे खड़ा था।

, बाद में तो हालत और बिगड़ी, जब यह बहामाज और ट्रिनिडाड-टोबैगो से भी पीछे चला गया।

 कहने की जरूरत नहीं कि यह सभी मामलों में पीछे गया, चाहे वह राजनीतिक हो, सांस्कृतिक या आर्थिक।

 विश्व स्वास्थ्य संगठन के अनुसार, अन्य कैरिबियाई देशों की तुलना में क्यूबा के लोग ज्यादा दिनों तक जिंदा रहते हैं।

 काश, वे लंबी उम्र के साथ ज्यादा बेहतर जीवन भी जी रहे होते।

, – बॉबी घोष, प्रधान संपादक, हिन्दुस्तान टाइम्स।

सौजन्य – हिनदुस्तान, 30-11-2016।

