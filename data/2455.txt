विकास दर के आंकड़े : हकीकत या धोखा ।

 (पत्रिका)।

देश के मुख्य सांख्यिकीविद ने बताया कि अक्टूबर-दिसंबर 2017 की तिमाही में देश जीडीपी की विकास दर करीब सात फीसदी रहेगी यानी उन्होंने उन्होंने नोटबंदी के असर को सिरे से खारिज कर दिया।

 सवाल यह है कि ये आंकड़े कितने सही हैं।

 या फिर, मुख्य सांख्यिकी विभाग से कोई बड़ी चूक हो गई या ऐसा जानबूझकर किया गया।

 यदि ऐसा है तो क्या देश की साख को धक्का नहीं लगा।

 आखिर क्या सच्चाई है इन आंकड़ों की।

 इन्हीं सवालों को लेकर पेश है बड़ी बहस, नोटबंदी संदर्भ के साथ स्पष्टीकरण बेहतर रहता (प्रो. अभिजीत सेन)।

केंद्रीय सांख्यिकी कार्यालय (सीएसओ) ने सकल घरेलू उत्पाद (जीडीपी) की गणना की प्रक्रिया दो साल पूर्व बदली थी।

 इस प्रक्रिया को लेकर बहस इसलिए तीव्र हो गई क्योंकि अक्टूबर-दिसंबर 2017 की तिमाही के लिए जीडीपी की विकास दर का जो आंकड़ा बताया जा रहा है, वह काफी अधिक है।

, इससे ऐसा लग रहा है कि सरकार की हालिया नोटबंदी के फैसले का कोई असर पड़ा ही नहीं है।

 लोग यह मानते थे कि नोटबंदी का असर जीडीपी विकास दर पर आएगा।

 यहां तक कि सरकार भी अल्पकाल के लिए इस असर को स्वीकार कर रही थी।

 जब सीएसओ के आंकड़े में नोटबंदी का असर दिखाई नहीं पड़ा तो यह बहस होनी ही थी कि सीएसओ के आंकड़े कितने सही माने जाएं।

 प्रधानमंत्री नरेंद्र मोदी चुनावी भाषणों में इसे सही बता रहे हैं।

, वित्तमंत्री अरुण जेटली भी आंकड़ों के सही होने का दावा कर रहे हैं।

 लेकिन, कांग्रेस इसे झूठ का पुलिंदा बता रही है।

 प्रश्न यह है कि आंकड़ों की गणना में ऐसी क्या बात है कि जिसे लोग महसूस तो कर रहे है लेकिन वह दिखाई नहीं दे रही है।

 वास्तव में ये आंकड़े अधिकाधिक स्तर पर संगठित क्षेत्र के आंकड़े हैं और नोटबंदी के फैसले से जो क्षेत्र सर्वाधिक प्रभावित हुआ, वह असंगठित क्षेत्र है।

, असंगठित क्षेत्र में करीब एक तिहाई हिस्सा कृषि में आता है।

 और, सीएसओ के आंकड़ों के मुताबिक कृषि क्षेत्र की सालाना विकास दर चार फीसदी रहेगी जो पिछले साल से ज्यादा है।

 इसी तरह आलोच्य तिमाही में विकास दर छह फीसदी रहेगी।

 हमें यह देखना चाहिए कि कृषि में जो विकास दर दिखाई दे रही है वह खरीफ की है यानी नोटबंदी के पहले की।

 नोटबंदी के बाद तो रबी की फसल की शुरुआत हुई थी जिसके आंकड़े तो अप्रेल 2017 के बाद ही आएंगे।

 इसके अलावा पिछले दो साल के दौरान सूखे के हालात रहे थे तो यह वृद्धि तो दिखाई देनी ही थी।

, इसी तरह औद्योगिक उत्पादन के आंकड़े में असंगठित क्षेत्र, जो नोटबंदी से काफी प्रभावित हुआ, उसके आंकड़े इसमें शामिल नहीं हैं।

 इसके अलावा नई गणना प्रक्रिया में सेवा क्षेत्र और कुछ अन्य क्षेत्रों को कर संग्रहण के साथ जोड़कर देखा जाता है।

 इस साल कर संग्रहण बढ़ा जिससे इन क्षेत्रों की विकास दर ऊंची रही।

, यह कर संग्रहण इसलिए भी बढ़ा क्योंकि पुराने नोटों में अग्रिम कर अदा करने की सुविधा थी।

 इसीलिए, नवंबर-दिसंबर 2016 में यह बढ़ा हुआ रहा।

 अब यह देखना होगा कि आगे यह कैसा रहने वाला है।

 फिर, रबी की फसल कैसी रहती है।

 असंगठित क्षेत्र के आंकड़े क्या कहते हैं।

 इसके बाद ही सही तस्वीर सामने आएगी।

 अलबत्ता, सीएसओ को आंकड़े पेश करने के साथ इन सारी बातों को पूर्व में स्पष्ट कर देना चाहिए था।

 वे ऐसा करते तो यह बवाल न होता।

, गणना प्रक्रिया नहीं जानने वाले ही करते हैं ऐसी बात (प्रो. एस.एस. आचार्य)।

इस बात से मैं जरा सा भी इत्तेफाक नहीं रखता कि भारत के मुख्य सांख्यिकीविद् टीसीए अनंत ने देश के सकल घरेलू उत्पाद (जीडीपी) की विकास दर के गलत आंकड़े पेश किए।

 उन्होंने बताया कि अक्टूबर 2016 से दिसंबर 2016 की तिमाही के दौरान विकास दर सात फीसदी रहने का अनुमान है।

, यदि किसी को लगता है, ऐसा जानबूझकर या किसी भूलचूक के चलते हुआ है तो मेरा मानना है कि उसे सीएसओ कैसे काम करता है, इसकी जानकारी नहीं है।

 एक तो हमें यह समझना चाहिए कि सीएसओ कुछ वर्षों से ही तिमाही के अनुमानित आंकड़े देने लगा है।

 पूर्व में यह परंपरा नहीं थी।

, तिमाही आंकड़े आने के कारण लोगों की निगाहें इन पर अधिक रहती हैं।

 इस बार वित्त वर्ष 2016-17 की तीसरी तिमाही के आंकड़ों पर लोगों की विशेष निगाह थी।

 इसका कारण स्पष्ट था कि 8 नवंबर 2016 को प्रधानमंत्री नरेंद्र मोदी ने 500 और 1000 रुपए के नोटों को चलन से बाहर करने की घोषणा की थी।

 देश में चूंकि नकदी लेन-देन काफी होता है इसलिए बहुत से क्षेत्रों का इससे प्रभावित होना लाजिमी समझा जा रहा था।

, लोगों ने इस आधार पर मान्यता बनाई कि बड़ी मुद्रा के नोटों के चलन से बाहर होने के कारण जीडीपी विकास दर प्रभावित होगी।

 पूर्व प्रधानमंत्री मनमोहन सिंह जो स्वयं अर्थशास्त्री भी हैं, ने दो फीसदी तक कमी की आशंका जाहिर की थी।

 नोटबंदी के फैसले की बहुत अधिक आलोचना और आमजन को होने वाली परेशानी के मद्देनजर बहुत से लोगों की निगाह इस बात पर थी कि जिस तिमाही में नोटबंदी की घोषणा हुई, उस दौरान जीडीपी की विकास दर क्या रही।

 लेकिन, अनुमान बिल्कुल उल्टे आए तो ये चर्चा का विषय बन गए।

, चूंकि नोटबंदी के फैसले को लेकर राजनीति काफी हुई थी तो इन आंकड़ों की भी इसी तरह की आलोचना होनी स्वाभाविक कही जा सकती है।

 राजनीतिक आलोचना से अलग बात करें तो मैं कहूंगा, जो इस हकीकत से वाकिफ हैं कि तिमाही आंकड़े अनुमानित ही होते हैं।

 उन पर इस तरह की आलोचना का कोई असर नहीं होता।

 ये लोग समझते हैं कि कई बार राज्यों से मांगने पर भी या तो आंकड़े आते ही नहीं या फिर आधे-अधूरे आ पाते हैं।

, ऐसे में राष्ट्रीय स्तर पर आंकड़े जारी करते वक्त जहां से आंकड़े नहीं आते हैं, उन्हें भी शामिल मान लिया जाता है।

 यही वजह है कि अंतिम आंकड़ों में संशोधन दिखाई देता है।

 मुख्य सांख्यिकीविद् जब भी तिमाही आंकड़े जारी करते हैं तो वे यह मानकर चलते हैं कि अनुमानित आंकड़ों की गणना की प्रक्रिया से लोग वाकिफ हैं।

 इस बार भी उन्होंने इसी तरह से आंकड़े जारी किए हैं।

 मुझे नहीं लगता कि अपेक्षा के विपरीत अनुमानित आंकड़ों से भारत की साख को कोई धक्का पहुंचा।

सौजन्य- पत्रिका।

