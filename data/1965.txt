संवाद के लिए है संसद (दैनिक जागरण )।

लोकतंत्र की सबसे पहली अनिवार्यता है जागरूकता।

 उस जागरूकता के लिए हर प्रकार के प्रयास निरंतर आवश्यक होते हैं।

 जितनी मात्र में जागरूकता बढ़ती है उतनी मात्र में समस्याओं के समाधान के रास्ते अधिक स्पष्ट और निखरते हैं।

 जनभागीदारी लोकतंत्र को सहज बनाती है।

 जनभागीदारी का तत्व जितना बढ़ता है लोकतंत्र की व्यवस्था भी उतनी ही मजबूत होती है।

 हमारे देश में कारण कुछ भी रहे हों, लेकिन लोकतंत्र का एक सीमित अर्थ रहा है चुनाव।

 अगले पांच साल के लिए किसको सत्ता का कांट्रैक्ट देना है और जो हमारी समस्या के समाधान में असफल रहा उसे हटा दिया।

 जब लोकतंत्र सरकार के चयन तक सीमित हो जाता हो तो वह लोकतंत्र पंगु हो जाता है।

 लोकतंत्र सामथ्र्यवान तब बनता है जब जनभागीदारी बढ़ती है।

 इसलिए जनभागीदारी को हम जितना बढ़ाएंगे उतना ही लोकतंत्र मजबूत होगा।

 इसके अलग-अलग तरीके हो सकते हैं।

 अगर हम हमारे देश के आजादी के आंदोलन की ओर देखें तो देश में आजादी के लिए मरने वाले लोगों की कमी नहीं थी।

 कोई दशक ऐसा नहीं गया जब देश पर मरने वालों ने इतिहास न बनाया हो।

 होता क्या था कि वो आते थे, उनका जज्बा था, मर-मिट जाते थे।

 फिर रिक्तता आ जाती थी, फिर कोई पैदा होता था, फिर शहादत हो जाती थी।

 गांधीजी ने आजादी की इस ललक को जनआंदोलन में परिवर्तित कर दिया।

 उन्होंने सामान्य जन को आजादी के आंदोलन का सिपाही बना दिया।

, आज का बहुत बड़ा मैनेजमेंट एक्सपर्ट होगा या आंदोलन शास्त्र को जानता होगा तो वह भी नहीं समझ पाएगा कि मुट्ठी भर नमक उठाना सल्तनत को नीचे लाने का कारण बन सकता है।

 यह हुआ, क्योंकि आजादी के आंदोलन को जन-जन का आंदोलन बना दिया गया।

 आजादी के बाद अगर देश ने अपनी विकास यात्र में गांधीजी से प्रेरणा ली होती, जनभागीदारी वाली विकास यात्र को तवज्जो दी होती तो आज जो स्थिति बन गई है कि सब कुछ सरकार करेगी वह न बनती।

 गांधीजी का मॉडल था कि सब कुछ जनता करेगी।

 आजादी के बाद जनभागीदारी से अगर विकास यात्र को मॉडल बनाया गया होता तो हम शायद सरकार के भरोसे न रहते।

 इसलिए समय की मांग है कि हम भारत की विकास यात्र को एक जनआंदोलन बनाएं।

 समाज के हर व्यक्ति को लगना चाहिए कि मैं देश को नई ऊंचाइयों पर ले जाने के लिए तैयार हूं।

 हम पर अपने कार्य को, राष्ट्र को आगे ले जाने का दायित्व है।

 इन दिनों स्वच्छ भारत पर काम हो रहा है।

 हम इसे जनआंदोलन का रूप दे रहे हैं।

 किसी भी सरकार के लिए इसको छूने का मतलब संकट मोल लेना है।

 काम करने के बाद खबर छप सकती है कि मोदी बातें बहुत करता है, लेकिन देखो कितनी गंदगी है।

 लेकिन क्या इस देश में माहौल बनाने की आवश्यकता नहीं है।

 ईमानदारी से समाज की चेतना को जगाया जाए तो असर दिखता है।

, गैस सब्सिडी की बात है।

 छोड़ना बहुत मुश्किल काम है।

 आज मैं बड़े संतोष से कह रहा हूं कि 52 लाख लोगों ने गैस सब्सिडी सरेंडर कर दी है।

 यह जन मन कैसे बदल रहा है, उसका एक उदाहरण है।

 सरकार ने भी कहा कि आप जो छोड़ रहे है हम यह पैसा उसे देंगे जिसके घर में लकड़ी से चूल्हा जल रहा है।

 अब तक 46 लाख लोगों को नए कनेक्शन दिए।

 हम अंग्रेजों के जमाने के कानून की बात करते हैं।

 तब हम गुलाम थे।

 उस समय जो कानून बने वो जनता के प्रति अविश्वास को मुख्य मानकर बनाए गए।

 क्या आजादी के बाद हमारे कानूनों को नहीं बदला जाना चाहिए जिससे हम जनता पर सबसे ज्यादा भरोसा करें।

 कोई कारण नहीं कि हम जनता पर भरोसा न करें।

 जो इस व्यवस्था में आ गए वे तो ईमानदार हैं, जो बाहर हैं वे याचक हैं।

 यह खाई लोकतंत्र में मंजूर नहीं हो सकती।

 मैं छोटा सा उदाहरण देता हूं।

 सर्टिफिकेट होते थे तो आपको क्या करना होता था।

 किसी गजटेड अफसर के पास जाकर उन्हें सत्यापित कराना होता था।

 वह भी समय के अभाव में बस ठप्पे मार देता है।

 मैंने कहा कि इसकी जरूरत नहीं।

 जेराक्स का जमाना है।

 जब फाइनल की जरूरत होगी तब जांच करेंगे।

 चीजें छोटी हैं, लेकिन यह हमारी सोच को बताती हैं।

 हमारी सोच है जनसामान्य पर विश्वास करो।

 उनकी सामथ्र्य पर विश्वास करें।

 अगर हम जनसामथ्र्य पर विश्वास करेंगे तो सच्चे अर्थो में लोकतंत्र को शक्ति देंगे।

, हमारे सामने लोकतंत्र के लिए दो खतरे भी हैं।

 एक खतरा मनतंत्र है और दूसरा खतरा मनीतंत्र है।

 मनतंत्र से देश नहीं चलता है।

 आपके मन में कोई भी विचार हो, लेकिन इससे व्यवस्था नहीं बदलेगी।

 मेरे मन में कुछ भी हो, लेकिन हमें आम व्यवस्था से उसे जोड़ना होता है।

 अपने आपको डाइल्यूट करना होता है।

 जनता से जुड़ना होता है।

 दूसरी चिंता का विषय मनीतंत्र है।

 भारत जैसे गरीब देश में मनीतंत्र लोकतंत्र के लिए बहुत बड़ा खतरा है।

 मनीतंत्र से लोकतंत्र को कैसे बचाएं, उस पर हमारा बल होगा।

, हम देखते हैं कि पत्रकारिता हमारे देश में मिशन मोड पर चलती रही है।

 एक कालखंड था जब समाज की बुराइयों को दूर करने के लिए मिशन मोड पर पत्रकारिता की गई।

 दूसरा कालखंड आया जब देश को आजादी दिलाने के लिए यह काम किया गया।

 तीसरा काम अन्याय के खिलाफ आवाज उठाने का था।

 मेरे कहने का तात्पर्य है यह कंधे से कंधा मिलाकर चलने वाली चीज है।

 इसमें जो भी योगदान दिया जा रहा है वह राष्ट्र के लिए है।

 मैं कभी-कभी कहता हूं कि मिनिमम गवर्नमेंट, मैक्सिमम गवर्नेस।

 हमारे देश में एक कालखंड ऐसा था कि सरकारों को इस बात का गर्व होता था कि हमने कितने कानून बनाए।

 मैंने दूसरी दिशा में सोचा।

 मेरा इरादा है कि जब पांच साल बाद मेरा कार्यकाल पूरा होगा तब तक मैं क्या रोज एक कानून खत्म कर सकता हूं।

 सैकड़ों कानूनों को खत्म किया जा रहा है।

 राज्यों को भी आग्रह किया है।

 लोकतंत्र में इसकी ताकत है कि कानूनों के जंगल में सरकार को निर्भर नहीं रहना चाहिए।

, आर्थिक विकास में दो क्षेत्रों की चीजों की चर्चा हमेशा चली है।

 एक प्राइवेट सेक्टर और दूसरा पब्लिक सेक्टर।

 मैंने एक विषय और जोड़ा है पर्सनल सेक्टर।

 यह जो पर्सनल सेक्टर है वह अपने आप में बहुत बड़ी ताकत है।

 अर्थव्यवस्था को छोटे-छोटे लोग चलाते हैं।

 अगर हमें विकास को जनआंदोलन बनाना है तो प्राइवेट-पब्लिक सेक्टर की सीमा में रहना खत्म करना होगा।

 क्या हम ऐसा नहीं कर सकते हैं कि पर्सनल सेक्टर को मजबूत करें।

 कानूनी रूप से उसकी मदद करें।

 अगर उन्हें थोड़ा बल दिया जाए, आधुनिक करने का प्रयास किया जाए तो हम उनकी ताकत का इस्तेमाल कर सकते हैं।

 इसके लिए हमने एक योजना बनाई है प्रधानमंत्री मुद्रा योजना।

 इसके लिए कोई गारंटी की जरूरत नहीं।

 इस योजना पर साइलेंटली काम हो रहा है।

 अभी तक करीब 42 हजार करोड़ का लोन दे चुके हैं।

, इस बार पार्लियामेंट न चलने से एक ऐसा कानून लटका हुआ है जो गरीबों से जुड़ा है।

 आपको भी अजीब लगेगा।

 हम एक कानून लाए था।

 गरीब व्यक्ति जो नौकरी करता है उसको बोनस अभी सात हजार रुपये तक मिलता है और बोनस 3500 मिलता है।

 मिनिमम को 21 हजार कर दिया।

 जिसे 3500 रुपये बोनस मिलता है उसे सात हजार कर दिया।

 लेकिन आज दुख से कहना पड़ रहा है कि संसद न चलने के कारण गरीबों को उनका हक नहीं मिल रहा है।

 इसीलिए हम अनुरोध कर रहे हैं कि संसद को चलने दिया जाए।

 बात केवल जीएसटी और पार्लियामेंट की हो रही है।

 अरे जीएसटी का जो होगा सो होगा, लेकिन गरीबों का क्या होगा।

 आम आदमी का क्या होगा।

 चर्चा, वाद विवाद, संवाद के लिए संसद से बड़ा मंच नहीं हो सकता।

 लेकिन अगर हम इस संस्था का सम्मान नहीं करेंगे तो लोकतंत्र पर ही प्रश्नचिन्ह लगेगा।

,  , सौजन्य :- दैनिक जागरण  ,11.12.2015,प्रधानमंत्री नरेंद्र मोदी (जागरण फोरम में दिए गए वक्तव्य का संपादित अंश))।

