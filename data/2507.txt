नवाज शरीफ की नाकामी (दैनिक जागरण : Editorial)।

पाकिस्तान के प्रधानमंत्री नवाज शरीफ ने 2013 में पदभार संभालने के बाद पिछले हफ्ते दूसरी दफा अमेरिका का सरकारी दौरा किया।

 इस दौरान वह विदेश मंत्री जॉन केरी से मिले, अमेरिकी चैंबर ऑफ कॉमर्स को संबोधित किया और अमेरिकी राष्ट्रपति बराक ओबामा से भी उनकी मुलाकात हुई।

 पाकिस्तानी खुफिया एजेंसी इंटर सर्विसेस इंटेलिजेंस (आइएसआइ) के प्रमुख रिजवान अख्तर के अमेरिका दौरे के तुरंत बाद शरीफ का यह दौरा हुआ है।

 शरीफ का अमेरिका दौरा ऐसे वक्त भी हुआ है जब पाकिस्तान में उनकी घरेलू स्थिति काफी कमजोर हुई है।

 पाकिस्तानी सेना आंतरिक सुरक्षा, आतंकवाद विरोधी अभियानों और अमेरिका और भारत के साथ संबंधों से संबंधित मुद्दों पर एकाधिकार रखती है।

 पाकिस्तानी प्रधानमंत्री के अमेरिकी दौरे से कुछ दिनों पहले शरीफ के करीबी माने जाने वाले सरताज अजीज की जगह पाकिस्तानी सेना की दक्षिणी कमान के पूर्व प्रमुख लेफ्टिनेंट जनरल नसीर खान जंजुआ को राष्ट्रीय सुरक्षा सलाहकार बना दिया गया।

, अमेरिका के लिए सबसे अधिक चिंता की बात पाकिस्तान का तेजी से बढ़ता परमाणु कार्यक्रम है।

 अमेरिकी मीडिया में कुछ दिनों पहले खबरें थीं कि अमेरिकी नीति निर्धारक पाकिस्तान के साथ ‘धमाकेदार’ परमाणु समझौते पर बातचीत कर रहे हैं।

 तब से इस विचार ने अमेरिका से ज्यादा पाकिस्तान में अधिक ध्यान खींचा, लेकिन जल्दी ही साफ हो गया कि पाकिस्तान के साथ ‘समझौते’ जैसी चीज के लिए की जा रही बातचीत उससे काफी कमतर थी जो समझी जा रही थी।

 इसका वक्त ठीक नहीं था और निकट भविष्य में इसके प्रतिकूल साबित होने की संभावना थी।

 अमेरिकी राजनयिक पाकिस्तान के परमाणु भंडार के विस्तार को सुरक्षित और सीमित करने के विकल्पों की तलाश कर बिल्कुल सही काम कर रहे हैं।

 पाकिस्तान को ‘सामान्य’ करने के लिए दो अमेरिकी थिंक टैंकों के विशेषज्ञों द्वारा तैयार किया गया हाल का प्रस्ताव बहुत महत्वपूर्ण है।

 उन लोगों का कहना है कि पाकिस्तान के नेताओं को यह बात समझनी चाहिए कि उनका परमाणु शस्त्र भंडार भारत को संतुलित करने के खयाल से पर्याप्त है और यही समय है कि वह स्वेच्छा से अपने कार्यक्रम को धीमा करे।

 विशेषज्ञों ने अपील की है कि पाकिस्तान को अंतरराष्ट्रीय हथियार नियंत्रण समझौतों में शामिल करने पर फिर से विचार किया जाए।

, रिपोर्ट तैयार करने वाले विशेषज्ञों की आगे सलाह है कि इन कदमों को उठाकर अमेरिका और दुनिया के दूसरे देश उसी तरह परमाणु देश के रूप में मुख्यधारा में शामिल होने की पाकिस्तान की गहरी इच्छा पूरी कर सकते हैं जिस तरह भारत की इच्छा पूरी की गई।

 लगभग सभी अमेरिकी विश्लेषकों को भय है कि पाकिस्तान और भारत परमाणु प्रतिद्वंद्विता के मार्ग पर हैं।

 इससे परमाणु हथियार से संपन्न युद्धपोत महासागर में उतरेंगे जिससे दक्षिण एशिया में परमाणु हथियार स्पर्धा बढ़ेगी।

 फिर भी, पाकिस्तान के साथ परमाणु करार में कई बड़ी समस्याएं हैं।

 पाकिस्तान अपने परमाणु कार्यक्रम को सीमित करने के लिए क्या कदम उठाता है, यह देखने वाली बात होगी।

 महत्वपूर्ण यह भी है कि भारत अपनी सैन्य तैयारी जारी रखेगा।

 आखिर नई दिल्ली को सिर्फ इस्लामाबाद का ध्यान नहीं रखना है, उसे बीजिंग पर भी निगाह रखनी है।

 सिर्फ पाकिस्तान से निपटने के लिहाज से तैयार की जाने वाली भारतीय सेना चीन से निपटने के लिए अपर्याप्त होगी।

 यह भी सही है कि चीन को ध्यान में रखकर की जाने वाली तैयारी से पाकिस्तान को खतरा बना रहेगा।

 चूंकि भारत की बेहतर पारंपरिक सैन्य शक्ति से निपटने के लिए पाकिस्तान अपने परमाणु कार्यक्रम का उपयोग करता है इसलिए इसकी संभावना बेहद कम है कि भारत की सेना में वृद्धि के वक्त इस्लामाबाद परमाणु नियंत्रण को स्वीकार कर लेगा।

, पाकिस्तान के परमाणु शस्त्र भंडार को लेकर उभरी चिंता से निपटने में परमाणु करार भी थोड़ा ही मददगार होगा, क्योंकि इस भंडार पर अंदरूनी चोरी, दूसरे देशों में प्रसार, दुर्घटना, गड़बड़ी या अनधिकृत उपयोग समेत गंभीर खतरे बने रहेंगे।

 सबसे बुरी स्थिति यह है कि पाकिस्तान को लेकर अमेरिकी चिंता और वाशिंगटन तथा इस्लामाबाद के बीच प्रभावी दोस्ती में रुकावटों के बीच परमाणु बातचीत का केंद्र बदलता रहता है।

 अमेरिका-ईरान परमाणु करार के साथ इसकी तुलना उचित है।

 उस करार के आलोचकों ने इस ओर ठीक ही ध्यान दिलाया है कि पत्रकारों को जेल में डालने से लेकर आतंकवाद को प्रश्रय देने तक के तेहरान के दूसरे बुरे बर्तावों को लेकर यह कुछ भी नहीं कहता।

 फिर भी करार करने में कम से कम दो चीजों ने महत्वपूर्ण असर डाला।

 परमाणु हथियार क्लब से ईरान को बाहर बनाए रखने की बढ़ती जरूरत और यह उम्मीद कि दूसरे विकल्पों की तुलना में बातचीत के आधार पर समझौता बेहतर है।

 पाकिस्तान के साथ परमाणु करार को लेकर ऐसा ही नहीं कहा जा सकता।

 पाकिस्तान पहले से ही परमाणु हथियार देश है।

 एक सफल करार स्थिति में सुधार लाएगा।

 निश्चित रूप से पाकिस्तान ईरान की तरह घोषित अमेरिकी दुश्मन तो नहीं ही है।

 लेकिन अमेरिकी विदेश विभाग यह नहीं मान सकता कि पाकिस्तानी सेना ने आतंकवादियों के उस हक्कानी नेटवर्क को निशाना बनाया है जिसने अफगानिस्तान में अमेरिका, अफगान, भारत और गठबंधन के अन्य सहयोगियों पर हमले किए हैं।

 अमेरिकी अधिकारी इस बात पर भी यकीन नहीं कर सकते कि पाकिस्तान ने 2008 में हुए मुंबई हमले में शामिल लश्कर-ए-तैयबा के खिलाफ गंभीरता से अभियान चलाया है।

, पाकिस्तान की वर्तमान स्थिति से अमेरिका के साथ इसके दीर्घकालीन संबंध को लेकर भी मूलभूत सवाल उठते हैं।

 पाकिस्तान की कमजोर अर्थव्यवस्था बाहरी समर्थन पर निर्भर बनी हुई है।

 पाकिस्तान का राजनीतिक नेतृत्व देखने में तो नागरिक लोकतंत्र वाला लगता है लेकिन वास्तव में सभी मामलों में सेना ही प्रमुख है।

 पाकिस्तानी समाज ¨हसक सांप्रदायिक दरारों से जूझ रहा है और अमेरिका विरोधी और भारत विरोधी पूर्वाग्रहों से इतना अधिक ग्रस्त है कि कभी भी विश्वास आधारित दोस्ती के उभार की कल्पना भी नहीं की जा सकती।

 ये ही वे मुद्दे हैं जो पाकिस्तान के साथ संबंध कायम करने की कोशिश करने वाले अमेरिकी नीति-निर्धारकों का बहुमूल्य वक्त और ध्यान खींच रहे हैं।

 शायद इसी के चलते शरीफ खाली हाथ लौटे और उनके पास सिर्फ कुछ एफ 16 फाइटर थे।

 अमेरिका-पाकिस्तान संयुक्त बयान में सिर्फ ‘क्षेत्रीय संतुलन’, ‘दक्षिण एशिया में स्थायित्व’ और प्रमुख मुद्दों पर भारत और पाकिस्तान के बीच ‘बिना रुकावट बातचीत’ के महत्व को स्वीकारा गया, लेकिन भारत के साथ अमेरिका के तेजी से बढ़ते रणनीतिक झुकाव की सच्चाई का मतलब है कि नई दिल्ली को इस तरह के बयानों को लेकर बहुत अधिक चिंतित होने की जरूरत नहीं है।

 शरीफ अपने दौरे को लेकर चाहे जो दावा करें, अमेरिका ने फिर साफ कर दिया है कि जब तक पाकिस्तान अपनी मदद अपने आप नहीं करता है तब तक उस दलदल से निकलने में वाशिंगटन उसकी कोई मदद नहीं कर सकता जो उसने खुद तैयार किया है।

सौजन्य :- दैनिक जागरण30.10.2015, हर्ष वी. पंत( लंदन के किंग्स कालेज में अंतरराष्ट्रीय संबंधों के प्राध्यापक हैं)।

