कारोबारी जगत में केवल छलावा है स्वेच्छा से काम करने का अधिकार (बिजनेस स्टैंडर्ड)।

रतन टाटा बहुत ज्यादा बातें नहीं करते।

 इसलिए जब उनके कद का व्यक्ति बोलता है तो लोग ध्यान से सुनते हैं।

 परंतु अब शायद टाटा यही आशा कर रहे होंगे कि लोग वह सब याद न रखें जो उन्होंने साइरस मिस्त्री को टाटा समूह में लाते समय कहा था।

 टाटा समूह का उत्तराधिकारी चुनने के पहले एक साल तक विश्व स्तर पर कठिन खोज अभियान चलाया गया था।

 उन्होंने दिसंबर 2012 में टाटा समूह के चेयरमैन के पद से हटने के दो सप्ताह पहले मिस्त्री को जो सलाह दी थी उनके कुछ उदाहरण इस प्रकार हैं: ‘हमेशा अपने दिल की बात सुनें।

 मुझे नहीं लगता कि किसी भूत की तरह किसी पर अपनी छाया डाले रहना कोई अच्छी बात है।

 आपको अपने हिसाब से निर्णय लेने चाहिए यह निर्णय लेना चाहिए कि आखिर आप क्या करना चाहते हैं।

’।

उन्होंने यह भी कहा, ‘मैंने अपने उत्तराधिकारी से वही कहा जो मैंने उस वक्त खुद से कही थी जब जेआरडी ने मुझे कमान सौंपी थी।

 किसी की भी पहली प्रतिक्रिया यही होगी कि वह जेआरडी टाटा बनना चाहेगा क्योंकि वह उन्हीं की विरासत संभालता है।

 मैंने खुद से तत्काल कहा कि मैं वह काम तो कभी नहीं कर सकता।

 अगर मैं उनकी नकल करने की कोशिश करूंगा तो कभी उनसा नहीं बन पाऊंगा।

 इसलिए मैंने निर्णय लिया कि मैं वही करूंगा जो मुझे सही लगेगा।

 बदलाव की प्रक्रिया के दौरान साइरस मिस्त्री ने मुझसे समय समय पर पूछा कि क्या यह ठीक है, क्या वह ठीक है।

 मैंने उनसे यही कहा कि उन्हें चीजों को ऐसे देखना चाहिए जैसे कि मैं वहां हूं ही नहीं।

 उनको अपने हिसाब से निर्णय लेने चाहिए।

 मुझे लगता है साइरस मिस्त्री के पास यह गुंजाइश रहनी चाहिए कि वे अपनी पसंद से समूह को आगे ले जाने का निर्णय लें।

 हमारे यहां पैर छूने का रिवाज नहीं है लेकिन हम जब एक दूसरे के करीब से गुजरते हैं तो तकरीबन झुक से जाते हैं।

 इसे बदलना होगा।

 अक्सर सुधार की अनिच्छा किसी संस्थान के अंत का कारण बनती है क्योंकि जब आप उसमें नौजवानों को शामिल करते हैं तो वे चीजों को अलग ढंग से देखते हैं।

 मुझे भरोसा है कि साइरस नए विचार लाएंगे और नए काम करेंगे।

 मैं लगातार लोगों से यह कहता रहा हूं कि वे दूसरों को प्रश्न करने के लिए प्रोत्साहित करें।

 नए विचार प्रस्तुत करने में शर्माएं नहीं, काम करने के नए तरीके तलाश करें।

’, क्या टाटा ने अपनी बातों पर अमल किया।

 अगर मिस्त्री के इन आरोपों की अनदेखी भी कर दी जाए कि समूह में उनकी बात को तवज्जो नहीं दी जा रही थी तो भी यह तो सच है कि देश के सबसे बड़े कारोबारी घराने का एक्जीक्यूटिव चेयरमैन होने के बावजूद उनको अपने निर्णयों को टाटा ट्रस्ट द्वारा गठित एक समिति से मंजूरी दिलानी होती थी।

 इससे यही संकेत मिलता है कि उनको अपने स्तर पर निर्णय लेने का अधिकार शायद ही था।

 इसके अलावा टाटा संस के संबद्धता प्रावधानों में बदलाव किया गया था जिसके मुताबिक सबसे बड़े अंशधारक को विशेष अधिकार दिया गया था कि वह चाहे तो समूह की होल्डिंग कंपनी के चेयरमैन का नामांकन कर सके, उसे मंजूरी दे सके या हटा सके।

 यह काम मिस्त्री को चेयरमैन बनाए जाने के ऐन पहले किया गया।

 अनुच्छेद 104 बी के मुताबिक जब तक टाटा ट्रस्ट के पास कम से कम 40 फीसदी हिस्सेदारी है तब तक वह टाटा संस के बोर्ड पर कम से कम एक तिहाई सदस्यों का नामांकन कर सकती है।

 टाटा संस के बोर्ड के कोरम में उन निदेशकों का बहुमत होना चाहिए जिनकी नियुक्ति अनुच्छेद 104बी के आधार पर की गई है।

 जिस समय मिस्त्री को टाटा संस का चेयरमैन बनाया गया तब यह केवल दूसरा ऐसा अवसर था जब ट्रस्ट और होल्डिंग कंपनी के चेयरमैन अलग-अलग थे।

, इन सारी बातों से यही पता लगता है कि टाटा ट्रस्ट चाहता था कि वह टाटा संस तथा उसकी अनुषंगी कंपनियों के कामकाज पर पूरा नियंत्रण रखे।

 बात एकदम स्पष्ट है मालिक (इस मामले में टाटा जो टाटा ट्रस्ट के चेयरमैन हैं) ही आखिरी तौर पर सबसे ऊपर रहा है और है।

 किसी एक्जीक्यूटिव चेयरमैन का यह सोचना बेवकूफी ही था कि वह अपने दम पर निर्णय ले सकेगा।

 अगर देश के कारोबारी जगत के अन्य लोगों के बारे में यह सच हो सकता है तो फिर टाटा समूह के बारे में क्यों नहीं।

 नकाब उतर चुका है।

, एक और बात: मिस्त्री का चयन कमजोर हो सकता है लेकिन एक ऐसी चयन समिति से और क्या उम्मीद की जा सकती है जिसने बाकायदा घोषणा करके बताया हो कि आठ महीने की तलाश के बाद भी वह टाटा की जगह लेने वाला व्यक्ति नहीं खोज पाई है और इसलिए उसे मानक घटाने पड़ सकते हैं।

 समिति के सदस्यों में से एक और टाटा संस के निदेशक आर के कृष्ण कुमार ने कंपनी की वेबसाइट पर प्रकाशित एक साक्षात्कार में कहा कि टाटा जन्मजात नेतृत्वकर्ता हैं और वह जहां भी जाते हैं आप इस बात को महसूस कर सकते हैं।

 उन्होंने कहा कि अब समूह को अपने काम करने के मॉडल को नए सिरे से व्यवस्थित करना पड़ सकता है।

 तब से अब तक चार वर्ष का समय बीत चुका है।

 मिस्त्री को गलत चयन बताकर हटाया जा चुका है।

 अगर ऐसा है तो क्या टाटा और चयन समिति के माननीय सदस्यों को भी जिम्मेदारी नहीं लेनी चाहिए।

, लेखक- श्यामल मजूमदार।

सौजन्य- बिजनेस स्टैंड, 11-11-2016।

