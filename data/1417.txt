छब्बीस साल की देरी ( दैनिक जागरण )।

यदि सलमान रुश्दी की पुस्तक सैटेनिक वर्सेस पहली बार आज छपी होती तो क्या होता।

 संभवत: उस पर ज्यादा हो-हल्ला नहीं मचा होता।

 एकाध दिन उस पर कहीं यूरोप से कोई टीका-टिप्पणी आई होती और बात आई-गई हो जाती।

 विगत दस वर्षो में ऐसी कई पुस्तकें आई हैं, जिन पर यही हुआ।

 वर्तमान स्थिति का संकेत इससे भी मिल सकता है कि वरिष्ठ कांग्रेस नेता पी. चिदंबरम द्वारा रुश्दी की पुस्तक प्रतिबंधित करने को गलती कहने से कोई उत्तेजना नहीं फैली, जबकि ठीक यही कहने पर ढाई दशक पहले दिल्ली में एक बड़े प्रोफेसर पर जानलेवा हमला हुआ था।

 वस्तुत: आज कोई पुस्तक प्रतिबंधित करने की बात भी निर्थक सी है।

, इंटरनेट से अब यह बेकार की बात हो गई है।

 रुश्दी की वह पुस्तक भी अब नेट पर मुफ्त उपलब्ध है, जो चाहे उसे पढ़ सकता है।

 चिदंबरम धन्यवाद के पात्र हैं कि उन्होंने छब्बीस वर्ष पहले कांग्रेस सरकार की भूल स्वीकार करके सहिष्णुता और असहिष्णुता की चालू बहस को सही पृष्ठभूमि देने का काम किया है।

 रुश्दी प्रसिद्ध ब्रिटिश लेखक थे जब उनकी पुस्तक को बिना पढ़े-देखे भारत में प्रतिबंधित कर दिया गया था।

 इस पर यहां लेखक, बुद्धिजीवी समुदाय की प्रतिक्रिया क्या थी।

 निपट उदासीनता या प्रतिबंध का समर्थन।

 अभी जिन लेखकों, कवियों ने असहिष्णुता का नकली रोना रोकर पुरस्कार लौटाने के तमाशे किए वे अधिकांश तब उस अन्याय के समर्थक थे जो लेखक संप्रदाय के ही एक सदस्य पर किया गया।

, यह कहना फिजूल है कि उससे तब भी कोई लाभ हुआ था।

 मुस्लिम नेता उसके बाद भी रंज थे, उससे पहले भी रंज थे और आज भी रंज हैं।

 यह भी अब प्रमाणिक है कि जिन देशों ने सैटेनिक वर्सेस को प्रतिबंधित नहीं किया वहां के मुसलमान कोई बेहाल, बेजार, बेकाबू नहीं हो गए, बल्कि उन देशों की तुलना में भारत में ही लगातार तरह-तरह के फसाद होते रहे हैं।

 इसलिए कहा तो यह जा सकता है कि उस प्रतिबंध का उलटा ही फल हुआ।

 अब जब स्वयं कांग्रेस के एक वरिष्ठतम नेता उसे गलती मान रहे हैं तो इसे गंभीरता से लेना चाहिए।

 इसी बहाने उस पुस्तक पर भी कुछ विचार करना चाहिए जिसका मुस्लिम इतिहास में एक स्थान बन चुका है।

 केवल प्रतिबंध के कारण नहीं, बल्कि उसकी विचारशीलता के कारण भी।

 रुश्दी अब तक काफी सजा भोग चुके हैं।

 लेकिन इसके बाद भी उन्होंने साहसपूर्वक कांग्रेस से पूछा है कि क्या वह अपनी गलती का मार्जन करेगी।

, वस्तुत: उन तमाम नाटकीय प्रदर्शनकारी लेखकों, कवियों, बुद्धिजीवियों को भी अपने गिरहबान में झांककर स्वयं से पूछना चाहिए कि क्या उन्हें भी रुश्दी मामले पर छब्बीस साल पहले अपनी शर्मनाक चुप्पी या प्रतिबंध समर्थन की गलती स्वीकार नहीं करनी चाहिए।

 देर से ही सही, उस पुस्तक पर विचार-विमर्श भी नहीं करना चाहिए।

 विशेषकर जब वह सबकी पहुंच में है।

 सच तो यह है कि वह पुस्तक पूरी तरह गल्प नहीं है।

 वह इस्लामी दर्शन, सिद्धांत और इतिहास के बड़े गंभीर प्रश्न उठाती है।

 यह स्मरण रखना चाहिए कि रुश्दी ने कैम्ब्रिज विश्वविद्यालय में बाकायदा इस्लाम का गहरा अध्ययन किया था।

 उनकी पुस्तक में उस अध्ययन की पूरी झलक है।

 उसमें एक भी ऐसी बात नहीं है जो इस्लामी इतिहास के प्रामाणिक ग्रंथों में नहीं मिलती हो।

 घटनाओं के वर्णन में केवल कुछ पात्रों, स्थानों के नाम बदले हुए हैं।

 शेष कथाएं, प्रसंग, पात्र आदि वैसे ही हैं जो प्रतिष्ठित इस्लामी जीवनीकारों, लेखकों ने सदियों पहले से लिख छोड़ी हैं।

 उन बातों से मुस्लिम विद्वान परिचित हैं।

, रुश्दी ने जो नया काम किया वह था उन सत्य-प्रसंगों में से कई बिंदुओं पर आलोचनात्मक दृष्टि डालना तथा किन्हीं पर व्यंग्य करना।

 दावों, मान्यताओं के यथार्थ, तर्क या संगति पर प्रश्न उठाना।

 क्या यह किसी भी सच्चे लेखक का एक बुनियादी काम नहीं है।

 यदि इस पर आपत्ति की जाए और वही सर्वमान्य कायदा बनाने की जिद हो तब मानव समाज नि:संदेह मर जाएगा।

 सच तो यह है कि जितने प्रश्न रुश्दी ने दबे-छिपे उठाए थे उससे अधिक और खुले प्रश्न उठाने वाले मुस्लिम लेखक-लेखिकाएं आज दुनिया में मौजूद हैं।

 न तो उनका उभरना रोका जा सका, न उनके खिलाफ उसी सनक से हिंसक अभियान चला।

, आज नहीं तो कल मुस्लिम समुदाय के बुद्धिमानों को इसका सामना करना ही होगा कि जो विचार, विश्वास, नियम या परंपरा बिना हिंसा बल के टिक नहीं सकता उसका मोल ही क्या है।

 यदि उपनिषद का ज्ञान, प्लेटो के संवाद, गौतम बुद्ध के वचन या आइंस्टीन के सिद्धांत बिना किसी जोर-जबर्दस्ती लोगों को स्वत: सदा आकर्षित करते हैं तब जो वचन, सिद्धांत, संवाद या ज्ञान बिना तलवार के बल के खड़ा नहीं रह सकता, क्या वह ज्ञान भी कहलाने लायक है।

 ऐसे प्रश्नों पर नाराज होने, इन प्रश्नों पर रूपकीय कथा लिखने वालों पर मौत के फतवे देने से ये प्रश्न खत्म नहीं होंगे।

 उलटे और भी शिद्दत से सामने खड़े होकर जबाव मांगेंगे।

 इसलिए इनसे बचने का कोई उपाय नहीं है।

 इन प्रश्नों को केवल इस्लाम सापेक्ष नहीं लेना चाहिए।

 ये मानवता के शाश्वत प्रश्न हैं।

 इसीलिए मुस्लिमों को भी सोचना ही होगा कि इस्लाम कोई अकेला मजहब और राजनीतिक विचारधारा नहीं है।

, किसी किताब या विश्वास की मूल्यवत्ता को तलवार के बल पर मनवाने की कोशिशें दार्शनिक, वैज्ञानिक और व्यावहारिक, सभी अर्थो में बचकानी ही रहेंगी।

 किसी उपयोगी विचार को अपनी तात्विक सामथ्र्य बतानी होगी।

 प्रश्न पूछते ही तलवार या आंखें दिखाने का तो मतलब ही निरा खालीपन है।

 इसे छिपाया नहीं जा सकता।

 रुश्दी ने कथा रूप में ऐसे ही कुछ सवाल उठाए थे।

 वे कितने सशक्त और सार्थक थे इसका अनुमान इससे भी लगाया जा सकता है कि उनकी चर्चा आज भी उतनी ही प्रासंगिक है।

 विचारों का उत्तर विचार ही हो सकता है।

 तलवार का उत्तर तलवार भले ही हो।

 लेकिन विचारों के उत्तर में तलवार निकालना मानसिक दुर्बलता का प्रमाण है।

 इसका अहसास मुस्लिम समाज को आज पहले से अधिक हो रहा है।

 रुश्दी ने कठिन समय में भी इस सच्चाई को पहचानने का साहस दिखाया था।

,  ।

सौजन्य :- दैनिक जागरण ,12.02.2015,एस शंकर।

