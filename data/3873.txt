सरकारी स्कूलों में खुले नर्सरी  (राष्ट्रीय  सहारा  )।

नर्सरी के दाखिलों को लेकर दिल्ली में आपाधापी मची हुई है, और यह इस साल ही नहीं, पिछले कई सालों से चल रही है।

 कल मुझे पार्क में घूमते हुए आरडब्ल्यूए के कुछ पदाधिकारी मिले।

 उन्होंने कहा कि समस्या यह नहीं है कि पब्लिक स्कूल क्या मनमानी करने में लगे हैं।

 समस्या यह है कि नर्सरी स्कूलों में सीटें कम हैं, और दाखिला लेने वाले ज्यादा।

 सीटें इसलिए कम हैं कि दिल्ली की सरकार चाहे किसी की रही हो, उसने इस बात पर ध्यान ही नहीं दिया कि सरकारी स्कूलों में नर्सरी स्कूल क्यों नहीं खोले जाएं।

 उन्हें तो निजी स्कूलों का धन्यवाद करना चाहिए कि इतने पब्लिक स्कूल नहीं बनते तो लाखों बच्चे किन स्कूलों में पढ़ते।

 शायद इसीलिए सरकार इसके लिए सोसाइटियों को जमीन आवंटित करती है।

 हर वर्ष लगभग दो लाख माता-पिता अपने बच्चे का दाखिला करवाना चाहते हैं।

 लेकिन दाखिला वे दिल्ली के सौ ही नामी स्कूलों में चाहते हैं।

 अगर वे ऐसा न चाहें तो दिल्ली में इतने छोटे-बड़े स्कूल जरूर हैं कि उन्हें कहीं न कहीं दाखिला जरूर मिल जाएगा, पर मैंने आज तक नहीं सुना कि सरकार कोई ऐसी योजना लाई हो कि दाखिलों की समस्या से निपटने के लिए हम नए नर्सरी स्कूल खोलने जा रहे हैं, या इतनी और जमीनें हम नए नर्सरी स्कूल खोलने के लिए अलॉट करेंगे।

, सरकार यह नहीं सोचती कि एक रिक्शावाला भी आज अपने बच्चे को पब्लिक स्कूल में क्यों दाखिल कराना चाहता है।

 कहीं न कहीं सरकारी स्कूलों का स्तर इतना गिर चुका है, और छवि इतनी बिगड़ चुकी है कि उन्हें लगता है कि सरकारी स्कूल में दाखिल कराना सोसाइटी की नजरों में गिरने जैसा है।

मुझे याद है कि हमारे परिवार के लोग सरकारी स्कूलों में पढ़े और मेरी बड़ी बहन का तो बोर्ड की परीक्षा में मैरिट लिस्ट में नाम आया था।

 उन दिनों सरकारी स्कूलों का स्तर बहुत ही अच्छा था।

 आज हालत यह है कि दिल्ली में सरकार किसी की भी रही हो, उसने अपने सरकारी स्कूलों पर कभी ध्यान नहीं दिया।

 हां, उसने अपने सारे के सारे इंस्पेक्टर पब्लिक स्कूलों के लिए जरूर छोड़ रखे हैं, जबकि होना तो यह चाहिए कि दिल्ली सरकार के शिक्षा विभाग के अफसर, इंस्पेक्टरों व कर्मचारियों का ध्यान केवल सरकारी स्कूलों पर होना चाहिए कि उनका स्तर कैसे ऊंचा किया जाए।

 बदलते समय के साथ स्कूलों की मांग बढ़ गई है।

 बच्चा पैदा बाद में होता है, पहले उसके दाखिले की चिंता शुरू हो जाती है।

 मनोवैज्ञानिक और शिक्षाविद् का तो कहना है कि बच्चे को स्कूल पांच साल से पहले नहीं भेजा जाना चाहिए।

 एक रिपोर्ट के अनुसार जो बच्चे पांच साल तक घर पर रहकर सीखते हैं, उनकी बढ़ोतरी उन बच्चों से बेहतर होती है, जो तीन साल में नर्सरी स्कूल में जाना शुरू कर देते हैं।

 कारण है कि छोटे बच्चे घर से बाहर स्कूल में अपने आपको सुरक्षित महसूस नहीं करते।

 दूसरा, यह भी कारण है कि स्कूलों में बच्चों पर किताबी दबाव बहुत होता है।

, विकास का मतलब केवल पढ़ाई नहीं होता, बल्कि आत्मविास, शिक्षा, खेलकूद यह सब कुछ मिलाकर होता है।

 मैं ईडब्ल्यूएस के बच्चों को प्राथमिकता देने का पक्षधर हूं, पर कभी इस बात का पक्षधर नहीं रहा कि ईडब्ल्यूएस कोटे में आने वाले बच्चों को दूसरे बच्चों के साथ एक क्लास में पढ़ाया जाए।

 उसके पीछे मेरा तर्क यह है कि एक तो उन बच्चों में हीन भावना आती है, दूसरा ये बच्चे ज्यादातर उन मां-बाप के हैं, जो पढ़े-लिखे नहीं हैं, या मेहनत-मजदूरी करके उनका पालन-पोषण कर रहे हैं।

 इस कारण अपने बच्चों को प्रतिदिन पढ़ा नहीं सकते।

 इनका कम्पीटिशन उन बच्चों से हो रहा है, जिनके माता-पिता पढ़े-लिखे हैं, और जो जरूरत पड़ने पर ट्यूशन रखने में भी समर्थ हैं।

 ऐसी स्थिति में कमजोर वर्ग के बच्चे स्कूल में पिछड़ते चले जाते हैं।

 सरकारी स्कूलों के हालात को देखते हुए सरकार को एक कमेटी जरूर बना देनी चाहिए जो देखे कि माता-पिता अपने बच्चों को सरकारी स्कूलों में क्यों नहीं पढ़ाना चाहते, जबकि आज सबसे ज्यादा योग्य नौजवान सरकारी स्कूलों में ही टीचर लगना चाहते हैं, कारण सिर्फ एक है कि वहां पढ़ाना नहीं पढ़ेगा।

 जवाबदेही नहीं है।

 मजे की बात यह है कि जिन सरकारी स्कूलों में कोई फीस नहीं है, मिड डे मील मुफ्त मिल रहा है, वर्दी मिल रही है, कॉपी-किताबें मिल रही हैं, सरकार ने कभी सोचा है, उनमें दाखिला लेने की होड़ क्यों नहीं है।

, आज दिल्ली के नर्सरी स्कूलों में दाखिला लेना ऐसा लगता है जैसे एमबीबीएस या इंजीनियरिंग कॉलेज में दाखिला लेना हो।

 इन सबका कारण दिल्ली में घनी आबादी, गांव-देहात व पुनर्वास बस्तियों में अच्छे स्कूलों का न होना है, जिससे वहां के लोग अच्छे स्कूलों में दाखिले के लिए मारा-मारी करने पर मजबूर हैं।

दूसरी तरफ, अब मिडिल क्लास लोग भी मजबूर होकर दिल्ली के स्कूलों में दाखिले के लिए दलालों का शिकार हो जाते हैं, या फिर ये दिल्ली के आस-पास के राज्यों में बच्चों को दाखिल कराने के लिए मजबूर होते हैं।

 गुड़गांव, फरीदाबाद, नोएडा, इंदिरापुरम, कुंडली, सोनीपत जैसे क्षेत्र हैं, जो निश्चित रूप से उन छोटे-छोटे बच्चों के साथ गुनाह है, जिन्हें कई-कई किलोमीटर बसों में सफर करके जाना पड़ता है।

 इन बच्चों को मां-बाप सुबह पांच बजे उठाकर साढ़े छह बजे तक बसों में बैठा देते हैं, जो शाम करीब चार बजे तक घर लौटते हैं।

 कुल मिलाकर शिक्षा की इस अंधी दौड़ में सरकार द्वारा योजनाओं की कमी के कारण हम अपने मासूम बच्चों का बचपन छीनकर उन्हें अपनी इच्छाओं के नीचे दबा देते हैं।

 नर्सरी स्कूलों में दाखिले की समस्या 2004 से शुरू हुई, उस समय डीडीए से आवंटित जमीनों पर लीज डीड की शतरे के अनुसार पब्लिक स्कूलों को पांच से पच्चीस प्रतिशत सीटें कमजोर वगरे के लिए रिजर्व करनी जरूरी थी।

 इसी मुद्दे पर तीन साल तक मारामारी चलती रही।

 फिर केस उच्च न्यायालय में पहुंच गया।

 अदालत ने 2007 में सीबीएसई के चैयरमेन अशोक गांगुली के नेतृत्व में एक कमेटी का गठन किया।

, कमेटी ने दिल्ली में सौ नम्बरों के ग्रुप में अलग-अलग विशेष वर्ग को वरीयता देते हुए नियम बनाए, जैसे कि स्कूल के पूर्व छात्र-छात्राओं के बच्चों को, भाई-बहनों को, घर से स्कूल की दूरी को वरीयता के अंक देने की बात कही गई।

 यह पण्राली भी करीब तीन साल तक चली।

 शिक्षा का अधिकार कानून आने के बाद, जिसके तहत दिल्ली के हर मान्यता प्राप्त स्कूल में 25 फीसद सीटें ईडब्ल्यूएस के लिए आरक्षित करनी जरूरी थी, उससे समस्या और उलझती चली गई।

 हर साल सरकार नियम बनाती रही, अभिभावक और स्कूल मैनेजमेंट कमेटियां उसे अदालत में चुनौती देते रहे।

 2014 में जब दिल्ली में सरकार न होने के कारण उपराज्यपाल ने नर्सरी दाखिले का बिना मैनेजमेंट कोटे के नोटिफिकेशन जारी किया तो उस समय पब्लिक स्कूल प्रबंधन उच्च न्यायालय की सिंगल बेंच से अपने पक्ष में फैसला करवाने में कामयाब रहे, जिसको उपराज्यपाल ने फिर डबल बेंच में चुनौती दे डाली।

 डबल बेंच ने इस पर कोई स्टे न देते हुए स्कूलों को निजी दाखिला प्रक्रिया व मैनेजमेंट कोटे की छूट दी।

 अब नई सरकार ने उसके ऊपर उस समय सवाल खड़ा करके जबकि नर्सरी दाखिला प्रक्रिया आरंभ हो चुकी थी, नई समस्याएं खड़ी कर दी हैं।

 अभिभावक दुविधा में हैं कि कहीं इस बार भी पिछले वर्ष की तरह दाखिले की प्रक्रिया मार्च माह पार न कर जाए।

,  , सौजन्य :- राष्ट्रीय  सहारा   ,3.02.2016,गुरचरण दास (लेखकएवं स्तंभकार )।

