प्रभावशाली लोगों की गुंडागर्दी सांसद द्वारा विमान कर्मचारी को पीटने की शर्मनाक हरकत (पंजाब केसरी)।

सत्ता प्रतिष्ठान से जुड़े लोगों से आशा की जाती है कि वे कोई गलत कार्य नहीं करेंगे व आम लोगों की मुश्किलें सुलझाने में मदद करेंगे पर आज स्वयं यही लोग बड़े पैमाने पर दबंगई कर रहे हैं जिसके चंद ताजा उदाहरण निम्र हैं :, 03 जनवरी को कर्नाटक के कारवाड़ में भाजपा विधायक अनंत कुमार हेगड़े ने एक अस्पताल के 2 डाक्टरों व अन्य स्टाफ को बुरी तरह पीट डाला।

 07 जनवरी को एक 14 वर्षीय लड़की से जुड़े सैक्स रैकेट में वांछित मेघालय के विधायक जूलियस दोरफांग को असम से गिरफ्तार किया गया।

, 18 जनवरी को होशंगाबाद में ‘नमामि देवी नर्मदे’ सेवा यात्रा में शामिल भाजपा सांसद राव उदय प्रताप सिंह ने पुलिस कर्मी से किसी बात पर नाराज होकर उसे थप्पड़ जड़ दिया और कहा, ‘‘मुझे पहचानते नहीं क्या।

’’ 21 जनवरी को असम के नौगांव में एक इंजीनियर जयंत दास ने बीच सड़क में खड़ी भाजपा विधायक डिम्बेश्वर दास की कार वहां से हटा दी तो विधायक ने उसकी बेइज्जती की व अपने पैरों को हाथ लगवा कर माफी मंगवाई।

 05 फरवरी को बंगाल के ‘दक्षिण 24 परगना’ जिले में तृणमूल कांग्रेस के नेता ‘खातिब सरदार’ ने एक व्यक्ति को पीट-पीट कर मार डाला।

 07 मार्च को बिहार के सुपौल में वीरपुर थाना क्षेत्र के सीतापुर में भाजपा विधायक नीरज कुमार बबलू ने लोगों से मारपीट की और गालियां निकालीं।

, 16 मार्च को महाराष्ट्र के ठाणे में भाजपा के नगर सेवक शैलेश दात्रक ने विवाद के चलते जूनियर इंजीनियर महेश गुप्ते को पीट डाला।

 17 मार्च को जमीयत-उलेमा-ए-हिंद के महासचिव और पूर्व सांसद महमूद मदनी के भाई मसूद मदनी को दुष्कर्म के आरोप में गिरफ्तार किया गया।

 19 मार्च को दिल्ली पुलिस ने 25 लाख रुपए की लूट के मामले में ‘आम आदमी पार्टी’ के नेता नजीब (25) को गिरफ्तार किया।

, 23 मार्च को सतारा (महाराष्ट्र) पुलिस ने राकांपा सांसद उदय राजे भोंसले व 9 अन्यों के विरुद्ध एक कम्पनी के अधिकारी से जब्री वसूली करने और मारपीट करने के आरोप में केस दर्ज किया।

 और इसी दिन एयर इंडिया की उड़ान संख्या ए.आई.852 द्वारा पुणे से दिल्ली आए शिव सेना सांसद रवींद्र गायकवाड़ ने दिल्ली हवाई अड्डे पर ड्यूटी मैनेजर आर. सुकुमार के साथ जो कुछ किया, उसने तो सबको मात ही दे दी।

 गायकवाड़ के पास बिजनैस क्लास का यात्रा कूपन था परंतु उक्त विमान में बिजनैस क्लास नहीं थी।

 एयर इंडिया का कहना था कि सांसद उसी दिन दिल्ली के लिए उपलब्ध बिजनैस क्लास वाली एयर इंडिया की दो उड़ानों में से कोई एक चुन सकता था लेकिन उसने यही विमान चुना।

, दिल्ली पहुंचने पर पहले तो वह आधा घंटा विमान से बाहर ही नहीं निकला और गुस्से में बोलता रहा।

 जब ग्राऊंड स्टाफ ने उससे बाहर आने का अनुरोध किया तो उसने ड्यूटी मैनेजर आर. सुकुमार को गालियां निकालीं, उनकी ऐनक तोड़ दी, बेइज्जत किया व सैंडलों से पीटा जिससे उन्हें चोटें आईं।

 सांसद का गुस्सा तब भी शांत नहीं हुआ तथा उसने चिल्लाना शुरू कर दिया, ‘‘हां मैंने इसे पीटा और 25 सैंडल मारे…मेरा वश चलता तो मैं इसे जहाज से नीचे फैंक देता।

 यह मोदी से शिकायत करने की कह रहा था।

 मैं भाजपा का नहीं…शिव सेना का सांसद हूं…अपमान कतई नहीं सहूंगा।

’’, इस सांसद की दबंगई के विरुद्ध 18 केस पहले ही दर्ज हैं।

 उसने अगस्त 2014 में रमजान के महीने में दिल्ली स्थित महाराष्ट्र सदन में एक रोजेदार वेटर के मुंह में रोटी ठूंस कर उसे अपमानित और उत्पीड़ित किया था।

 गायकवाड़ के कृत्य को लेकर मचे कोहराम के बीच शिव सेना सुप्रीमो उद्धव ठाकरे ने उसे तलब कर लिया है तथा राजनीतिक क्षेत्रों सहित सभी विमान सेवाओं ने उसकी इस उद्दंडता की एक सुर में निंदा की है।

, एयर इंडिया सहित आधा दर्जन से अधिक विमान सेवाओं ने रवींद्र गायकवाड़ के अपने विमानों में यात्रा करने पर रोक लगा दी है तथा कहा है कि यदि वह किसी विमान में बैठा होगा तो विमान नहीं उड़ाया जाएगा।

 इसके अलावा फैडरेशन आफ इंडियन एयरलाइंस और एयर इंडिया ने संयुक्त बयान जारी करके, ‘‘कर्मचारियों और यात्रियों की सुरक्षा को ध्यान में रखते हुए एक ‘नो फ्लाई’ सूची बनाने का प्रस्ताव भी किया है जिसमें उन सभी उद्दंड यात्रियों के नाम होंगे जिन्हें लेकर विमान उड़ान नहीं भरेंगे।

’’, सत्ता से जुड़े लोगों की दबंगई का यह रुझान खतरनाक है।

 यदि इसे नहीं रोका गया तो प्रतिक्रिया स्वरूप आम लोग भी कानून हाथ में लेने लगेंगे और तब इसका नतीजा सभी पक्षों के लिए दुखद ही होगा।

 —विजय कुमार, सौजन्य- पंजाब केसरी।

