लिव इन रिलेशन की उलझन में समाज  (राष्ट्रीय सहारा)।

बीते दिनों अरुणाचल प्रदेश विधानसभा के स्पीकर पर उनकी लिव-इन-पार्टनर ने पुलिस में दर्ज रिपोर्ट में विवाह का झांसा देकर बीते चार सालों से शारीरिक संबंध बनाने का आरोप लगाया है।

 इस घटना के बाद एक बार फिर लिव इन रिलेशन का मुद्दा र्चचा में है।

 बीते सालों पर नजर डालें तो साफ हो जाता है कि लिव इन रिलेशनशिप में न केवल हिंसा के मामलों में बढ़ोतरी हो रही है बल्कि लिव इन में रहने वालों के खिलाफ दुष्कर्म के मामले में भी कई गुना बढ़ोतरी हुई है।

 यह चिंता का विषय है।

 दरअसल लिव इन रिलेशनशिप के सवाल पर बरसों से जारी बहस का कोई सार्थक हल नहीं निकल सका है।

 समाज, संस्कृति और धर्म के ठेकेदार भले इस सवाल पर बावेला मचाएं लेकिन सच्चाई यह है कि कानून भले इसकी वैधता न स्वीकारे किन्तु आज के दौर में लिव इन रिलेशनशिप के मामले तेजी से बढ़ रहे हैं।

 साथ ही इनमें हिंसा के मामलों में भी तेजी आई है।

 अकेले राजधानी दिल्ली में पिछले चार सालों में लिव इन में हिंसा के मामलों में 12 गुना से भी ज्यादा बढ़ोतरी हुई है।

, उक्त घटनाओं के मदद्ेनजर ही दिल्ली हाईकोर्ट ने जोड़ों खासकर लड़कियों को सुझाव दिया है कि वह किसी भी रिश्ते-चाहे शादी का हो या फिर लिव इन-में-जाने से पहले सोच-समझकर कदम उठायें।

 यही वजह है कि सुप्रीम कोर्ट को संसद से कहना पड़ा कि वह घरेलू हिंसा अधिनियम में ऐसे बदलाव करे कि जिससे लिव इन में बंधी महिलाओं और उनके बच्चों को भी उसके तहत सुरक्षा मिल सके।

 गौरतलब है कि सुप्रीम कोर्ट कह चुका है कि लिव इन रिलेशनशिप में रहना न कोई अपराध है और न ही पाप।

 भले ही इस तरह के संबंध देश में सामाजिक रूप से अस्वीकार्य हों, उसने संसद से इस तरह के रिश्तों में रह रही महिलाओं और उनसे जन्मे बच्चों की रक्षा के लिए कानून बनाये जाने के लिए कहा है।

 अपने फैसले में सुप्रीम कोर्ट की खंडपीठ ने कहा है कि लिव इन रिलेशनशिप यानी बिना विवाह के लड़के-लड़की के साथ रहने को विनियमित करने के लिए कोई स्पष्ट कानूनी प्रावधान नहीं है।

 रिश्ते खत्म होने के बाद ये संबंध न तो विवाह की प्रकृति के होते हैं और न ही कानून में इन्हें मान्यता प्राप्त है।

 उसने लिव इन रिलेशनशिप को वैवाहिक संबंधों की प्रकृति के दायरे में लाने के लिए दिशा निर्देश जारी करते हुए कहा है कि इन मुद्दों पर संसद को विचार करना है।

 जब मौजूदा कानून में लिव इन रिलेशनशिप की कोई वैधता नहीं है, तो उसके टूटने को शादी का दर्जा कैसे दिया जा सकता है।

, इसलिए इस मुद्दे पर कोई स्पष्ट कानून बनाया जाना बेहद जरूरी है।

 सुप्रीम कोर्ट ने ऐसे मानकों का सुझाव दिया है जिनके पूरा किये जाने पर इस रिश्ते को कानूनन शादी की तरह मान्यता मिल सके।

 यदि इस रिश्ते को कानूनी मान्यता मिलती है तो इससे उनके बच्चों के कानूनी अधिकार भी तय किये जा सकते हैं।

वह बात दीगर है कि इस संबंध को आजकल शादी का विकल्प कहा जा रहा है।

 समाज इसे भले नकारे लेकिन इसके कुछ फायदे भी हैं।

 इसमें न कोई बंधन, न कोई दस्तावेज होता है, हां वैवाहिक जीवन की तरह स्त्री-पुरु ष साथ रहते जरूर हैं और घर के सभी खर्च बराबर उठाते हैं।

 इसे जब चाहे बिना किसी कानूनी अड़चन, झंझट, भावनात्मक लगाव व आर्थिक परेशानियों के आसानी से तोड़ा जा सकता है।

 दुनिया के कुछेक देशों में इस संबंध को मान्यता प्राप्त है जो असलियत में शादी से पहले का एक ‘‘लिटमस टेस्ट’ है।

 इस सामाजिक बदलाव के अब देश के पारंपरिक समाज में भी दर्शन होने लगे हैं।

 दरअसल यह रिश्ता एक अनौपचारिक समझदारी और जिम्मेदारी पर आधारित है।

 परेशानी तब आती है जब इस संबंध में कड़वाहट आनी शुरू हो जाती है।

 उस समय इस रिश्ते के टूटने में दिक्कत नहीं आती।

, विवाह के मामले में तलाक की लंबी और जटिल प्रक्रिया वह कारण होती है जो विवाह को बनाए रखने में अहम भूमिका निभाती है।

 सिद्धांतत: माना जाता है कि ऐसे रिश्ते में बंधे स्त्री-पुरु ष अक्सर इतने प्रगतिशील, परिपक्व और समझदार होते हैं कि वह औपचारिक शादी के रिश्ते को न केवल निभा सकते हैं बल्कि अपने सामने आई परिस्थितियों का आपसी समझ-बूझ से सामना भी करते हैं।

 कुदरती तौर पर ऐसा होता नहीं है, इसलिए लिव इन में रहने वालों को कानूनी सुरक्षा मिलना बेहद जरूरी है।

 आजकल जो लिव इन में रहने वालों के खिलाफ मामले सामने आ रहे हैं, उनमें अक्सर पाया जाता है कि लिव इन में रहने वाले जोड़े 10-12 महीने तक तो खुशहाल जिंदगी जीते हैं लेकिन एक साल से अधिक समय बीत जाने के बाद उनके बीच छोटी-छोटी बातों पर विवाद होने लगता है।

 कुछ मामले ऐसे भी सामने आये जिनमें पुरु ष मित्र कुछ समय साथ रहने के बाद अपनी महिला मित्र से पतियों की तरह व्यवहार करने लगते हैं।

 और तो और उन्हें अपनी महिला मित्र के किसी पुरु ष मित्र से फोन पर बात करना तक गवारा नहीं होता।

 बहुतेरे मामलों में पाया गया जिसमें पीड़िता ने आरोपी के साथ कई साल गुजारने के बाद उस पर दुष्कर्म का आरोप लगाया।

 कुछ मामलों में पीड़िता कई साल आरोपी के साथ रही।

 फिर वह उससे अलग रहने लगी और फिर कुछ बरस बीत जाने के बाद उस पर दुष्कर्म का आरोप लगाया।

, लिव इन के बढ़ते मामलों में अधिकांश हिंसा, मारपीट, जानलेवा हमले से लेकर हत्या तक के सामने आ रहे हैं।

 इनमें ज्यादातर वारदातों को पुरु ष मित्र ने अंजाम दिया है।

 कुछ मामले महिला मित्र के हिंसक होने के भी सामने आए हैं।

 शादी का झांसा देकर लिव इन में रहने के मामले भी कम नहीं हैं जो बाद में विवाद के रूप में सामने आते हैं।

 इन सभी में शारीरिक हिंसा के मामले सर्वाधिक हैं।

 यह चिंतनीय है।

 गौरतलब है कि हमारे देश में बहुतेरी जातियों और वगरे में सदियों से ऐसे रिश्तों का प्रचलन रहा है, लेकिन उन जातियों या वगरे के अपने नियम-कायदे और शत्रे हैं जिन्हें अमलीजामा पहनाने के लिए उनके यहां उनकी अपनी पंचायतें और संगठन हैं।

 आज के दौर में जब रिश्तों का महत्व लेन-देन पर निर्भर हो गया हो, जागरूकता के चलते जब रिश्तों के मायने ही बदल गए हों, परंपरागत बंधन तिरोहित होते जा रहे हों और विवाह नाम की संस्था के बारे में लोगों का सोच ही नहीं, व्यवहार भी बदल गया हो, स्त्री समाज के बंधन तोड़ विवाह नाम की संस्था से बाहर निकलना चाह रही हो, अपनी जिंदगी अपने तरीके से जीना चाह रही हो और त्याग के नाम पर पति के साथ बंधकर सड़न भरी जिंदगी नहीं जीना चाहती हो, ऐसे में अलग होने में कोई बुराई नहीं लगती।

 छोटे शहरों में भले इसका प्रतिशत कम हो लेकिन महानगरों में बढ़ते तलाक के मामले स्त्री स्वातंत्र्य, सशक्तीकरण, शिक्षा, आर्थिक आजादी और बेहतर करियर की चाह के जीते-जागते सबूत हैं।

 यही वजह है कि आज बहुत सारे स्त्री-पुरु ष यह सोचने लगे हैं कि अब उनको यह तय करने का अधिकार होना चाहिए कि वह विवाह का औपचारिक बंधन स्वीकार करें या नहीं।

 नियंतण्र विकास के दौर में हमें इस नई स्थिति को स्वीकारना ही होगा।

,  , सौजन्य :-राष्ट्रीय सहारा , 24.11.2015,ज्ञानेन्द्र रावत।

