संकल्प बुद्धि से तय होते हैं पर भावना से हासिल किए जाते हैं (दैनिक भास्कर)।

नए वर्ष का पहला माह गुजर गया लेकिन, क्या पहली तारीख को किए गए संकल्प अब भी बाकी हैं।

 यह पहेली ही है कि क्यों नए साल के संकल्प कुछ दिन या कुछ सप्ताह ही रहते हैं।

 क्यों कुछ लोग अपने फैसलों व लक्ष्यों पर कायम नहीं रहते और बाद में सही कदम न उठाने तथा निष्क्रियता के लिए बहाने खोजने लगते हैं।

हमारे ज्यादातर लक्ष्य नाकाम होते हैं, क्योंकि हम उन्हें बौद्धिक स्तर पर तय करते हैं, जबकि लक्ष्य अवचेतन के स्तर पर हासिल किए जाते हैं।

 जब संकल्प में हमारा विश्वास व उसे हासिल करने के अवचेतन तरीकों में विरोधाभास हो तो संकल्प साकार नहीं होते अौर जल्द ही हम उन्हेें भूल जाते हैं।

 पहली बात तो यह है कि हमारा मस्तिष्क बदलाव का विरोध करते हुए रक्षात्मक तरीके से काम करता है।

 हमारा दिमाग जानता है कि लक्ष्य हासिल करने की प्रक्रिया में जीवन-शैली, आदतों व सोच में परिवर्तन लाने, घोर अनुशासन अपनाने और अतिरिक्त प्रयास आदि शामिल होते हैं।

दिमाग की वायरिंग ऐसी है कि हम तकलीफ की बजाय सुख को ज्यादा गले लगाते हैं।

 दिमाग आरामदायक स्थिति को तरजीह देता है।

 यदि व्यक्ति के अवचेतन में नाकामी का डर बहुत ज्यादा है तो वह टालोमटोल व बहानेबाजी करेगा।

 हमारे लक्ष्य ज्यादातर बौद्धिक स्तर पर तय होते हैं और हम दिल की इच्छाओं को नज़रअंदाज कर देते हैं।

 इसलिए प्राय: हम जो चाहते हैं वह प्राप्त करने के लिए जरूरी कदम उठाने की बजाय जो मिला है उसी को स्वीकार कर लेते हैं।

 लक्ष्य तय करना एक बार की घटना नहीं है।

 हमें लक्ष्य में मददगार भरोसा पैदा करके और नकारात्मकता हटाकर दिमाग की लगातार रीवायरिंग करनी होती है।

दूसरी बात।

 हमारे ज्यादातर संकल्पों में ऐसे कमजोर कमिटमेंट होते हैं, जिनमें कोई भावनात्मक धार नहीं होती।

 हम जो चाहते हैं वह नहीं, जिसके हम हकदार होते हैं, वह प्राप्त करते हैं।

 आकर्षण का नियम है, ‘हम जो हैं, उसे ही आकर्षित करते हैं।

’ मस्तिष्क विज्ञान के ताज़ा शोध के मुताबिक हमारी व्यक्तिनिष्ठता यानी निजी पसंद-नापसंद तार्किकता पर हावी रहती है।

 हमारी भावनाएं, हमारे वादों पर भारी पड़ती है।

 इसलिए मजबूत फैसले की कुंजी यह है कि उन्हें भावनाओं से जोड़ें।

 लक्ष्य सिर्फ तय न करें, बल्कि उन्हें महसूस करें।

 जॉन गोडार्ड दुनिया के सबसे बड़े गोल अचीवर माने जाते हंै।

 15 साल की उम्र मंे ही उन्होंने 127 लक्ष्य तय कर लिए थे।

 70 की उम्र आते-आते वे 111 लक्ष्य हासिल कर चुके थे।

 इसके अलावा उन्होंने इस दौरान तय 400 अन्य लक्ष्य भी हासिल कर लिए थे।

 उनकी उपलब्धियों में कई पर्वतों पर चढ़ना, मार्को पोलो के रूट पर यात्रा करना, नील, अमेजन नदियों, लाल सागर को एक्सप्लोर करना, 122 देशों में घूमना, 260 अलग-अलग जनजातियों के साथ रहना, 40 प्रकार के विमान उड़ाना, पांच भाषाएं बोल लेना आदि शामिल है।

 उन्होंने कहा है, ‘यदि आप जानते हैं कि जिंदगी से आप क्या चाहते हैं तो अवसर आप को खोजते हुए चले आते हैं।

कॉमेडियन लिली टॉमलिन ने एक बार कहा था, ‘पूरी जिंदगी मैं कुछ बनना चाहती थी।

 अब मुझे पता चला कि मुझे ठीक-ठीक यह जानना था कि मैं क्या बनना चाहती हूं।

’ यदि आप ठीक-ठीक नहीं बताएंगे कि आप जिंदगी से क्या चाहते हैं, तो आप वही बन जाएंगे, जो जिंदगी आपको बनाएगी।

 यदि आप लक्ष्य तय नहीं करेंगे तो, जिंदगी की परिस्थितियां कुछ लक्ष्य तय कर देंगी, जो हो सकता है आपको पसंद न हो।

 यदि आप वह हैं जो आप नहीं चाहते थे तो सिर्फ इसलिए कि अाप लक्ष्य तय करना भूल गए।

पॉल रॉबिन्सन।

इंटरनेशनल मोटिवेशनल स्पीकर, ऑथर व बिज़नेस स्टैटेजिस्ट, – पॉल रॉबिन्सन।

सौजन्य- दैनिक भास्कर।

