बाजार हथियाने के दौर में हिंदी फिल्मों का जोखिम (हिन्दुस्तान)।

हिंदी सिनेमा इस समय स्पर्धा के ऐसे मुश्किल दौर से गुजर रहा है, जहां उसकी स्थिति दयनीय होती जा रही है।

 सबसे बड़ी समस्या फिल्म के चलने, न चलने की है।

 चलने की से आशय उसका दर्शकों को पसंद आना उतना नहीं है, जितना कि उसका बाजार हथियाना है।

 बाजार हथियाने में इस दौर का सिनेमा पहले से ज्यादा विफल है।

 मल्टीप्लेक्स से मुकाबला करते हुए थोड़े से बचे अकेले परदे के सिनेमाघरों को अत्याधुनिक बनाकर टिकटों और अन्य सहूलियतों के दाम बढ़ा दिए गए हैं।

, वह दर्शक, जो मनोरंजन के नाम पर निराश करने वाली फिल्में देखकर कोफ्त खाया करता था, अब मल्टीप्लेक्स और अकेले परदे वाले सिनेमाघर से एक जैसा तजुर्बा लेकर घर लौटता है।

 लोग अब आपस में सिनेमा को लेकर ज्यादा बात नहीं करते, अच्छे सिनेमा के लिए मित्रों को प्रेरित नहीं करते हैं, न बुरे सिनेमा के प्रति आगाह करते है।

 सिनेमा है, चल भी रहा है, लेकिन यह अब नुक्कड़ों की चर्चा से गायब हो गया है।

, कोई भी फिल्म मुनाफा तभी कमाती है, जब उसे ज्यादा से ज्यादा लोग दोबारा देखने जाएं या फिर वह वाकई ऐसी बनी हो, जिसे देखने के लिए दर्शक अपने पड़ोसी को भी प्रेरित करे।

 अब ऐसे उदाहरण बहुत कम मिलते हैं।

 पीकू ऐसे उदाहरण के रूप में याद की जा सकती है, उसके पहले ऐसी कौन सी फिल्म रही होगी, एकदम से याद नहीं आता।

 आगे कब आएगी, इसका भी अनुमान नहीं लगाया जा सकता।

 व्यावसायिक रूप से सिनेमा का कारोबार काफी अनिश्चित होता जा रहा है।

 निर्माता अपनी बड़ी फिल्मों को एक ही वक्त प्रदर्शन के टकराव से बचाने की कोशिश करते हैं।

, कई बार आपसी सहमति से प्रदर्शन की पूर्व घोषित तिथि बाजार के गणित को महत्व देकर और अपनी विश्वसनीयता को ताक पर रखकर आगे-पीछे की जाती हैं।

 कुछ निर्माता अड़ भी जाते हैं, जैसे हाल मे अजय देवगन और करण जौहर एक ही दिन अपनी फिल्म के प्रदर्शन पर उतारू थे।

 जाहिर है, इससे बेहतर कमाई की संभावनाएं प्रभावित होंगी।

 लेकिन हमारे प्रचार माध्यम ऐसे हठ या इसके पीछे के किसी व्यावसायिक हित को अनदेखा करके अपने कदम पीछे न हटाने वाले निर्माताओं का महिमामंडन करते हैं।

 पर एक-दो दिन की ये सुर्खियां किसी का भला नहीं करतीं।

, हम कभी बात किया करते थे ऐसे समाज की, जिसमें हर फिल्म के लिए जगह थी।

 बी और सी श्रेणी की फिल्में भी चिह्नित होती थीं, जिनमें कम पैसा लगता था या कम लोकप्रिय कलाकार होते थे, लेकिन न केवल लागत, बल्कि उत्साहजनक मुनाफा पूरे कारोबार का एक बड़ा आशावाद था।

 सितारों से लेकर निर्देशक तक अपनी क्षमताओं का विस्तार करते थे और सी से ए श्रेणी के सिनेमा तक पहुंचते थे।

 आज न तो वह दृश्य है और न ही वह लोकतंत्र।

 अब फिल्मों का टकराव भी खबर है व ऐसे टकरावों का बने रहना भी।

लेखक – सुनील मिश्र, फिल्म समीक्षक।

(ये लेखक के अपने विचार हैं)।

