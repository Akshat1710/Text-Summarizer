..तो रो कौन रहा है।

 (पत्रिका)।

जिस सांझ नरेंद्र भाई ने अचानक टीवी पर अवतरित होकर घोषणा की थी कि आज से हजार-पांच सौ के पुराने नोट नहीं चलेंगे, बस यह सुनते ही हमें लगा कि जिस रामराज्य का सपना हमारे नेता दिखलाते रहे हैं वह आज साकार हो गया।

 हम झूम- झूम कर भाई के गुण गाने लगे।

 पर हाय।

 नोटबंदी का चालीसवां बीतते-बीतते लगता है कि नए नोट हमारे और हमारे जैसे शहरी-ग्रामीण भाइयों के अलावा सबके पास प्रचुर मात्रा में पहुंच गए।

अब देखिए, रिश्वतखोर के पास लाखों के नए नोट मिले।

 ड्रग तस्कर के पास मिल गए।

 अभिनेता के पास तो मिल ही चुके हैं।

 हवाला वालों के पास नए नोट खूब मिल रहे हैं।

 बैंक वालों की बात ही क्या करनी।

 वे तो खुद के पास रख ही लेते होंगे, बड़े मजे से खास लोगों को बांट ही रहे हैं।

 दलालजी के पास नए नोटों की कमी नहीं।

 सेठजी अपने सारे पुराने नोट तीस परसेन्ट देकर बदला चुके हैं।

 आतंककारी के पास भी मिल चुके हैं।

 नेताओं के पास भी मिल चुके हैं।

अफसर जी का कहना ही क्या, उन्हें पुरानों के नए कराने से किसका बाप रोक सकता है।

 रिश्वतखोर फोन पर बात कर के नए नोट ले रहे हैं।

 तो रो कौन रहा है।

 आज भी इस देश के गरीब, किसान, मजदूर, ठेलेवाले, मेहनतकश, गांव से आकर शहरों में मजूरी करने वाले ही हमें लाइनों में खड़े और नए नोटों के लिए हाय-हाय करते नजर आ रहे हैं।

 और भाई।

 किसी भी माई के लाल को हमारी बात पर शक हो तो कृपया बस एक चक्कर गांव-शहर का हमारे संग लगा ले अगर प्रमाण न दे दिए तो आपकी जूती खाकसार का सिर।

हकीकत यही है।

 धंधे बंद हैं।

 दुकानों में ग्राहक नहीं है।

 लाखों मजदूर गांव लौट गए हैं।

 पहली बार महसूस किया कि जिंदगी में थोड़ा ‘बेईमानÓ होना भी बुरा नहीं है।

 क्योंकि आज लग रहा है कि बेईमान ही निश्चिन्त हैं।

, सौजन्य – पत्रिका।

