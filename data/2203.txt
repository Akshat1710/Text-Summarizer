कॉल ड्रॉप से लूट पर लगाम कब।

  (दैनिक भास्कर  )।

देश में 100 करोड़ से अधिक मोबाइल यूज़र द्वारा कॉल-ड्रॉप की अनदेखी मोबाइल कंपनियों के हजारों करोड़ की गैर-कानूनी आमदनी के महासागर को भर रहीं हैं।

 टेलीकॉम सेक्टर देश में सबसे बड़ा संगठित नेटवर्क है, जहां पिछले साल 4.5 लाख करोड़ मिनट की बातचीत से मोबाइल कंपनियों को 2.5 लाख करोड़ रुपए की आमदनी हुई, जो भारत की जीडीपी का 6 फीसदी है।

 मोबाइल से दो लोगों द्वारा की जाने वाली बात जब मोबाइल नेटवर्क में कमी की वजह से अचानक कट जाए तो तकनीकी भाषा में उसे कॉल ड्रॉप कहते हैं।

 ट्राई के अनुसार देश में रोजाना 2 करोड़ से अधिक कॉल ड्रॉप होते हैं, जबकि गैर-सरकारी अनुमान के अनुसार यह संख्या 100 करोड़ से अधिक हो सकती है।

 नियमों के अनुसार कॉल ड्रॉप की वजह से बात हो पाने वाले समय के लिए मोबाइल कंपनी ग्राहक से कोई चार्ज नहीं कर सकती।

 कॉल ड्रॉप होने पर प्री-पेड ग्राहक को एसएमएस से तथा पोस्टपेड ग्राहक को बिल में सूचित करने की जवाबदेही का भी मोबाइल कंपनियां पालन नहीं कर रही हैं।

, संसद द्वारा मोबाइल कंपनियों के कारोबार तथा उपभोक्ताओं की सुरक्षा के लिए बनाए गए कानूनों के पालन की जवाबदेही दूरसंचार नियामक ट्राई को दी गई है।

 मोबाइल कंपनियों की गैर-कानूनी वसूली, सेवाओं में गड़बड़ी और नेटवर्क में कमी के लिए ट्राई द्वारा जुर्माने को कड़ाई से लागू नहीं किए जाने से उपभोक्ताओं पर दोहरी मार पड़ रही है।

 आम उपभोक्ताओं के साथ ठगी का यह गोरखधंधा बदस्तूर जारी रहता, अगर कॉल ड्रॉप से डिजिटल और स्टार्टअप इंडिया की मार्केटिंग में आंच नहीं आती।

 दूरसंचार मंत्री रविशंकर प्रसाद को जब यह कहना पड़ा कि वे कॉल ड्रॉप मंत्री के तौर पर याद किया जाना पसंद नहीं करेंगे तब ट्राई नींद से जागी।

 किंतु ट्राई ने मोबाइल कंपनियों से विमर्श कर कॉल ड्रॉप पर उपभोक्ताओं को सीमित क्षतिपूर्ति के लिए अक्टूबर 2015 में आदेश जारी करते हुए मोबाइल कंपनियों को 2.5 महीने की मोहलत भी दे दी।

 इसके अनुसार यदि कॉल रिसीव करने वाले के नेटवर्क की समस्या से कॉल ड्रॉप होता है तो कॉल करने वाले को कोई क्षतिपूर्ति नहीं मिलेगी।

 कॉल के रिसीवर द्वारा मोबाइल कंपनियों को मासिक किराया दिया जाता है फिर भी कॉल ड्रॉप होने पर ट्राई के आदेश में उनके लिए किसी भी क्षतिपूर्ति का प्रावधान नहीं किया गया।

 देश में 29 फीसदी लोगों ने मोबाइल का मिनट प्लान लिया है, जो मोबाइल कंपनियों की आमदनी का 41 फीसदी हिस्सा है।

 ऐसे ग्राहकों को एक सेकंड की कॉल ड्रॉप होने पर भी पूरे मिनट का पैसा देना पड़ता है।

 इसके बावजूद ट्राई ने ऐसे ग्राहकों के लिए एक दिन में अधिकतम 3 कॉल या तीन रुपए की क्षतिपूर्ति का प्रावधान ही रखा है।

, नेटवर्क के विस्तार में 7.5 लाख करोड़ निवेश का दावा करने वाली मोबाइल कंपनियां आम उपभोक्ताओं को कॉल ड्रॉप पर हर्जाना देने की बजाय अपनी खामियों को गैर-कानूनी आमदनी में तब्दील करने में जुटी हैं।

 ट्राई के अनुमान के अनुसार नए आदेश से मोबाइल कंपनियों को सिर्फ 800 से 1000 करोड़ रुपए का हर्जाना देना पड़़ सकता है, जो उनकी आमदनी का सिर्फ 0.77 फीसदी होगा।

 मोबाइल कंपनियां कॉल-ड्रॉप मद में 57,000 करोड़ से अधिक भुगतान की आशंका से घबराई हुई हैं, जिस वजह से उन्होंने 1 जनवरी से ट्राई के आदेशों को लागू करने से इनकार कर दिया।

 मोबाइल का शत-प्रतिशत नेटवर्क संभव नहीं है तथा कॉल ड्रॉप विश्व के अन्य देशों में भी होती है।

 किंतु वहां इसकी एवज में कोई चार्ज नहीं लिया जाता या फिर ग्राहक को हर कॉल ड्रॉप पर फ्री कॉल की सुविधा दी जाती है।

 भारत में एक कंपनी पहले ही ग्राहकों को ऐसी सुविधा दे रही है तो फिर बाकी मोबाइल कंपनियां ऐसा क्यों नहीं कर सकती ।

 टेलीकॉम नेटवर्क-उपभोक्ता, डिजिटल इंडिया का मूलभूत आधार और बाजार हैं।

 कॉल ड्रॉप से देश में बड़े पैमाने पर विकसित हो रहे ई-कॉमर्स बाज़ार को धक्का लग सकता है, जहां बैंकिंग ट्रांजेक्शन यदि दुबारा डेबिट हो जाए तो उपभोक्ता पर दोहरी मार पड़ जाती है।

, मोबाइल कंपनियां ्वारा जहां भारी कीमत देकर सरकार से स्पैक्ट्रम खरीदा गया है वहीं इंटरनेट टेलीफोनी, वाट्सअप, स्काइप द्वारा जनता को निःशुल्क फोन, एसएमएस की सुविधा दी जा रही है, जिसका प्रभाव मोबाइल कंपनियां की आमदनी पर पड़ा है।

 इस वजह से मोबाइल का बाजार और डाटा यूसेज़ तो दोगुना बढ़ा है पर कंपनियों द्वारा सिर्फ 4.6 फीसदी निवेश ही किया गया है।

 दूसरी ओर इंटरनेट कंपनियां सरकार को कोई लाइसेंस शुल्क देती हैं और ही भारी आमदनी पर कोई टैक्स।

 इसकी बानगी आक्सफैम की नवीनतम रिपोर्ट में दिखती हैं, जिसके अनुसार 509 लाख करोड़ रुपए से अधिक बहुराष्ट्रीय कंपनियों द्वारा टैक्स हैवन देशों में रखा गया है, जो भारत की जीडीपी का साढ़े तीन गुना है।

 ट्राई द्वारा इंटरनेट कंपनियाें तथा ओटीटी की फ्री सेवाओं के बारे में कई विमर्श पत्र जारी किए गए, पर अंतरराष्ट्रीय दबावों की वजह से उन पर निर्णायक कार्यवाही नहीं की गई, जिससे सिर्फ बेरोजगारी बढ़ने का खतरा है वरन बैंकों द्वारा टेलीकॉम कंपनियों को दिए गए बड़े ऋण भी एनपीए में तब्दील हो सकते हैं।

, प्रधानमंत्री मोदी द्वारा चिंता जताए जाने पर केंद्र द्वारा सरकारी कार्यालयों और पोस्ट ऑफिस की इमारतों में मोबाइल टॉवर लगाने की इजाजत देने से समस्या का फौरी हल भले ही निकल जाए पर भविष्य में पर्यावरणीय इजाजत तथा व्यावसायिक किराये की वसूली के अहम सवाल खड़े हो सकते हैं।

 तकनीकी और आर्थिक पहलुओं से अलहदा, कॉल-ड्रॉप शहरी समाज के विरोधाभास को भी दर्शाता है, जो आधुनिक तकनीक का लाभ लेते हुए उनकी विकृतियों से बचाव चाहता है।

 दिल्ली में कारों की अनिवार्यता से उपजे प्रदूषण से बचने के लिए सम-विषम योजना के प्रयोग लागू किये जा रहे हैं पर मोबाइल टावरों के विकिरण के खतरे से बचाव के लिए ऐसा संभव नहीं है।

 तकनीक और नियमों के जंजाल से परे एक आम उपभोक्ता यह जरूर जानना चाहेगा कि जब कॉल ड्रॉप के कारण उसकी बात ही नहीं हुई तो वह मोबाइल कंपनी को पैसा क्यों दे।

 अगर करदाताओं से पुराने टैक्स की वसूली की जा सकती है तो फिर मोबाइल कंपनियों द्वारा पिछले वर्षों में हजारों करोड़ रुपए की गैर-कानूनी आमदनी की वसूली कर उसे उपभोक्ता निधि में क्यों नहीं जमा कराना चाहिए।

 जनता ताकतवर कंपनियों के विरुद्ध सरकार द्वारा कानून ड्रॉप करने की प्रवृत्ति पर प्रभावी कार्यवाही चाहती है, जिसके होने पर कानून के शासन पर ही सवाल खड़े हो जाएंगे।

,  ।

सौजन्य :-दैनिक भास्कर ,20.01.2016, विराग गुप्ता (सुप्रीमकोर्ट अधिवक्ता , विधि विशेषज्ञ )।

