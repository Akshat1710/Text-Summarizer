बीसीसीआई में होगा बदलाव  (राष्ट्रीय सहारा )।

सुप्रीम कोर्ट के लोढा समिति की सिफारिशों को लागू करने को लेकर सख्त रुख अपनाने से अब भारतीय क्रि केट कंट्रोल बोर्ड के सामने इन सिफारिशों से बचने का कोई रास्ता नजर नहीं आ रहा है।

 कोर्ट ने बीसीसीआई को सिफारिशें लागू करने संबंधी जवाब देने के लिए एक माह का समय दिया है।

 वैसे तो बोर्ड के मौजूदा अध्यक्ष शशांक मनोहर खुद भी सुधारवादी हैं और उन्होंने कुछ सुधार किए हैं।

 लेकिन फिर भी लोढा समिति की कुछ सिफारिशें ऐसी हैं, जिन्हें अपनाने में उसे दिक्कत हो सकती है।

 अगर बीसीसीआई ने इन सिफारिशों को जस का तस लागू कर दिया तो एक राज्य एक वोट होने पर पश्चिम क्षेत्र का तो हुलिया ही बदल जाएगा।

, इस स्थिति में मुंबई, विदर्भ, सौराष्ट्र और बड़ौदा का वोट खत्म होकर सिर्फ महाराष्ट्र और गुजरात का ही वोट रह जाएगा।

 मौजूदा समय में मुंबई, विदर्भ और सौराष्ट्र बहुत ही महत्त्वपूर्ण एसोसिएशन हैं और इनका देश की क्रि केट चलाने में अहम भूमिका है।

 सिफारिशें लागू होने पर पदाधिकारियों में 70 साल से ज्यादा के व्यक्ति को शामिल नहीं किया जाएगा और मंत्रियों और नौकरशाहों को भी अलग रखा जाएगा।

 इस स्थिति में शरद पवार और एक श्रीनिवासन जैसे नेताओं पर गाज गिरेगी।

 लेकिन बोर्ड के मौजूदा पदाधिकारी पवार समर्थक ही हैं और उन्हें आईसीसी अध्यक्ष बनाने की बात कही जा रही है।

 इससे लगता है कि सिफारिशों की गाज से उन्हें बचा लिया जाएगा।

, इस नियम के लागू होने का शिकार सौरव गांगुली और राजीव शुक्ला जैसे लोग बनेंगे।

 सौरव बंगाल क्रि केट एसोसिएशन के अध्यक्ष, आईपीएल गवर्निग काउंसिल के सदस्य और बीसीसीआई तकनीकी समिति के चेयरमैन हैं।

 इसी तरह, शुक्ला यूपीसीए के अध्यक्ष होने के अलावा आईपीएल के चेयरमैन हैं।

 नई व्यवस्था में वह एक ही पद संभाल सकेंगे।

 असल में एक व्यक्ति एक पद में दिक्कत यह है कि कई लोग राज्य एसोसिएशनों में दबदबा बनाकर बीसीसीआई तक पहुंचते हैं।

 वह यदि राज्य में पद छोड़ देगा तो विरोधी उसकी राज्य में वापसी संभव नहीं होने देंगे।

 बीसीसीआई को आरटीआई के तहत आकर पादर्शिता लानी होगी।

 ऐसा होने पर बहुत से मामले खुद-ब-खुद संभल जाएंगे।

 बोर्ड में जो बड़ा बदलाव देखने को मिलेगा वह यह कि बीसीसीआई और आईपीएल को पेशेवर लोग चलाते नजर आएंगे।

, इससे यह तो संभव है कि दशकों से जमे कुछ लोगों के दबदबे में कमी आए पर क्रि केट को जरूर फायदा हो सकता है।

 सुप्रीम कोर्ट के यह कहने के बाद कि यह सिफारिशें लीगल कम्युनिटी के सबसे प्रबुद्ध और सम्मानित सदस्यों ने दी हैं, इनका सम्मान होना चाहिए।

 साथ ही यह भी कहा है कि आप सिफारिशें लागू करें अन्यथा हम लोढा समिति से सिफारिशें लागू करा देंगे।

 इसके बाद बीसीसीआई के पास टालमटोल का कोई रास्ता नहीं बचा है।

 यह सही है कि सिफारिशें लागू हो जाने पर बोर्ड में पादर्शिता आने के साथ उसकी छवि साफ-सुथरी हो जाएगी।

 पर इन सिफारिशों से बिहार में क्रि केट एसोसिएशन भी बन जाएगी।

,  ।

सौजन्य :- राष्ट्रीय सहारा ,6.02.2016।

