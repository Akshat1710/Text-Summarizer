बाबुओं पर नहीं होगा दबाव तो बेकार जाएगा यह दांव।

   (बिजनेस स्टेंडर्ड  )।

राज्य सरकार के संज्ञान में यह बात आई है कि तमाम तरह के घपलों, गड़बडिय़ों और फ्लैटों की बिक्री एवं प्रबंधन और मालिकाना हक के हस्तांतरण से जुड़ी मुश्किलों और इस तरह के बढ़ते मामलों का नतीजा है कि महाराष्ट्र में कई क्षेत्रों में आवास की किल्लत हो रही है।

’ यह विवरण रियल एस्टेट (नियमन एवं विकास) विधेयक, 2015 की प्रस्तावना से नहीं लिया गया है, जिस पर केंद्रीय मंत्रिमंडल ने मुहर लगाई है और जिसे संसद के शीतकालीन सत्र के दौरान सदन के पटल पर पेश करने की योजना थी।

 यह विवरण उस अधिनियम से लिया गया, जो 52 साल पहले अस्तित्व में आया था।

, इसे महाराष्टï्र ओनरशिप फ्लैट्स (रेग्युलेशन ऑफ द प्रमोशन) ऑफ कंस्ट्रक्शन, सेल ऐंड ट्रांसफर अधिनियम, 1963 या एमओएफए का नाम दिया गया था।

 महाराष्टï्र में वास्तविक जीवन के परिदृश्य से वाकिफ कोई भी शख्स इन शब्दों से शब्दश: सहमत होगा कि घर खरीदारों की तकलीफें आज भी जस की तस बनी हुई हैं और पिछले 52 वर्षों से जमीनी हालात पर कुछ नहीं बदला है।

 अगर ऐसा है तो नए रियल एस्टेट कानून से स्थिति में बदलाव आने का किस आधार पर अनुमान लगाया जा रहा है।

, सैद्घांतिक रूप से खरीदारों के हितों को ‘सुरक्षित’ रखने के लिहाज से रियल एस्टेट कानून की जरूरत काफी प्रभावी लगेगी।

 अमीर वर्ग को छोड़कर रियल एस्टेट हर किसी के लिए सबसे महंगा खर्च है।

 लोगों को एक घर खरीदने की जरूरत होती है।

 अधिकांश लोगों के लिए यह एक सपना होता है।

 मगर जो लोग किराये पर घर चाहते हैं, वे भी खरीदने पर मजबूर हैं।

 दरअसल लचर किराया बाजार (लचर कानूनों के कारण) की वजह से अगर कोई किराये का विकल्प अपनाना भी चाहे तो भी वह आसान नहीं होगा।

 संक्षेप में कहें तो हर कोई संपत्ति खरीदना चाहता है या ऐसा करने पर मजबूर है।

, हालांकि लोगों द्वारा अपनी जिंदगी की गाढ़ी कमाई से लाखों और करोड़ों रुपये इस पर बड़े खराब ढंग से खर्च करना पूरी तरह शर्मनाक है।

 कई वर्षों से रियल एस्टेट डेवलपर उपभोक्ताओं की नजरों में मुख्य खलनायक बन गए हैं।

 शायद ही ऐसा कोई विरला खरीदार हो, जिसे घर खरीदने के दौरान कुंठित कर देेने वाली देरी, कीमतों में तेजी, खराब निर्माण, अवैध निर्माण, वादे के मुताबिक पर्याप्त जगह न देना, अतिरिक्त शुल्क जैसी स्थितियां न झेलनी पड़ी हों।

 इस कारोबार में शामिल होने के लिए किसी तरह की अर्हता की दरकार नहीं, ऐसे में अक्सर ऐसे लोग शामिल हो जाते हैं जो सुरक्षा मानकों और नियमों की धज्जियां उड़ाते हैं।

 फ्लैट खरीद अनुबंध व्यापक रूप से विक्रेता के हक में होता है।

, क्या कोई रियल एस्टेट कानून रियल एस्टेट क्षेत्र के मूल मसले को सुलझाए बिना इन मसलों का समाधान कर पाएगा।

 फ्लैट खरीदारी की प्रक्रिया में प्रत्येक चरण पर अर्थशास्त्र के मजबूत सिद्घांतों का मखौल उड़ाया जाता है।

 इसकी शुरुआत खरीदार द्वारा उस स्थान पर जगह खरीदने की इच्छा से होती है, जो उसके कामकाजी स्थल के नजदीक हो।

 वे कहां काम करते हैं, यह इस बात से निर्धारित होता है कि देश भर में आर्थिक विकास का छितराव कैसे हुआ है।

 विभिन्न राज्यों में असमान आर्थिक विकास, अधिकांश लोगों के लिए अपने यहां काम के अवसरों की कमी, बेतरतीबी के साथ किए जा रहे शहर नियोजन ने ऐसे हालात पैदा कर दिए हैं, जहां लोग बड़े शहरों में रहने को मजबूर हैं, जो विस्थापितों के लिए आकर्षण का केंद्र बन गए हैं।

 मगर शहरी नियोजन और राजनीतिक निर्णय, जो नए शहरी और अद्र्घ-शहरी क्षेत्रों का निर्माण कर रहे हैं, वह काफी सुस्त हैं और उनकी प्रतिक्रियाएं नाकाफी हैं।

 इसने मांग-आपूर्ति-कीमतों को बड़े पैमाने पर गड़बड़ाया है।

 शहरों में कीमतें सातवें आसमान पर पहुंच गई हैं।

 मुंबई इस मायने में भाग्यशाली रही कि वहां आर सी सिन्हा (जो अब नितिन गडकरी के सलाहकार हैं) जैसे प्रतिबद्घ प्रशासक मिले, जिन्होंने सुनिश्चित किया कि नवी मुंबई एक सुनियोजित शहर के रूप में विकसित हो, मुंबई और पुणे एक नए एक्सप्रेसवे के साथ जुड़े और बहुत ही कम समय के भीतर मुंबई में 40 से अधिक उपरिगामी सेतुओं के निर्माण ने मुंबई शहर के भीतर आवाजाही को बहुत आसान बना दिया।

 उनके बिना मुंबई शहर एक शहरी दुस्वप्न साबित होता, जैसा कि अब बेंगलूरु बनने की राह पर है।

 आवासीय बाजार में नीतिगत नाकामी खराब हालात का सबसे बड़ा कारण है।

, फ्लैट खरीदारों की समस्या का दूसरा सबसे बड़ा पहलू नेताओं, अधिकारियों और बिल्डरों के बीच भ्रष्टï सांठगांठ है।

 वास्तव में तमाम बिल्डर ही नेता बन गए हैं या इस स्थिति को दूसरे नजरिये से भी देखा जा सकता है जो अपने मुताबिक चीजों को अंजाम देते हैं।

 बिल्डर को फ्लैट निर्माण से पहले सरकार से तमाम तरह के नियमों के आधार पर मंजूरी लेनी पड़ती है।

 उन्हें प्रत्येक स्तर पर रिश्वत खिलानी पड़ती है।

 इसमें भारी राशि दांव पर लगी होती है।

 अखबारों में आए दिन इस तरह की खबरें आती रहती हैं कि नगर पालिकाओंनिगमों में छोटे से छोटे इंजीनियर के यहां हुई छापेमारी में करोड़ों रुपये की नकदी जब्त हुई।

 इन सभी से लागत बढ़ जाती है।

 कोलकाता में राजनीतिक दलों की अवैध वसूली इतनी भयंकर है कि कुछ मामलों में तो बिल्डरों ने निर्माण को आधा अधूरा ही छोड़ दिया।

 न तो मौजूदा कानून और न ही नए रियल एस्टेट विधेयक में इससे निपटने के उपाय बताए गए हैं।

, जमीन जायदाद के व्यवसाय का ढांचा ऐसा है कि इसमें ईमानदार बिल्डर को न तो पुरस्कार मिलता है और न खराब को सजा मिलती है।

 ऐसे में एक समय बाद फ्लैट खरीदारों को डेवलपरों के रूप में एक खास किस्म के धंधेबाजों के रहमोकरम पर छोड़ दिया जाता है।

 तीसरी बात यही कि बिल्डर अपनी परियोजना के लिए जिन बैंकों से कर्ज लेते हैं, कर्जदाता उनके साथ बेहद सतर्कता के साथ पेश आते हैं।

 मोदी सरकार के दो बजटों में उनका समर्थन किया गया है और उन्हें अपने पुराने भंडार और बैंकों को भुगतान से निपटने के बजाय कीमतों के स्तर को बरकरार रखने में मदद दी गई।

 संक्षेप में कहें तो खराब अर्थशास्त्र और जानबूझकर की जा रही विकृत राजनीतिक देरी और ऊंची कीमतों के लिए जिम्मेदार है।

, इन हालात में ऐसा एक कानून आ रहा है जो बिल्डरों पर कड़ी शर्तें (जिनमें से अधिकांश वाजिब हैं) लगाता है लेकिन ऊंची कीमतों और परियोजनाओं में देरी के लिए मुख्य वजह को नजरअंदाज करता है।

 मिसाल के तौर पर बिल्डरों और रियल एस्टेट एजेंटों के लिए जेल का प्रावधान किया गया है और 500 वर्ग फुट या आठ से ज्यादा फ्लैटों वाली परियोजनाओं के लिए अनिवार्य पंजीकरण की व्यवस्था की जा रही है लेकिन बाबुओं द्वारा की जाने वाली अनावश्यक देरी का मसला अभी भी अनसुलझा बना रहेगा।

, आखिरकार यह विधेयक जमीन अधिग्रहण, पंजीकरण, हस्तांतरण, कराधान और सरकारी अधिकारियों द्वारा दी जाने वाली तमाम तरह की मंजूरियों और स्वीकृतियों की समस्याओं को नहीं सुलझाता है।

 साथ ही भारत में समस्या कानून को लेकर नहीं बल्कि उन्हें अमल में लाने से जुड़ी है।

 उदाहरण के तौर पर विधेयक में प्रस्ताव है कि सभी मंजूरियां, सूचनाएं, ऑनलाइन खुलासे और पंजीकरण सभी को परियोजनाओं से पहले सुनिश्चित करना होगा।

 यह तो समय ही बताएगा कि यह कुछ ज्यादा ही अतिमहत्त्वाकांक्षी तो नहीं।

 आखिर में वही बात कि जब पुराने कानून के चलते हालात नहीं बदले तो अब नए कानून से क्या बदलेंगे।

,  , सौजन्य :-बिजनेस स्टेंडर्ड  ,4.01.2016,देवाशिष बसु।

