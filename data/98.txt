हमें ‘चलता है’ का रवैया छोड़ना होगा  (दैनिक भास्कर  )।

मैं फिलहालचीन की निजी यात्रा पर हूं।

 इस देश में मेरी यह पहली यात्रा नहीं है।

 मैं यहां कई बार चुका हूं।

 पहली बार मैं यहां 1983 में आया था।

 तब और अब के बीच के तीन दशकों में चीन इतना बदल चुका है कि उसे पहचाना ही नहीं जा सकता।

 वह एक अलग ही देश बन गया है।

 इस दौरान भारत भी बदला है, लेकिन बहुत धीमी रफ्तार से और वह भी हिस्सों में ही।

 1983 में बीजिंग एक मंजिला इमारतों का शहर था, नीची सोवियत शैली की कुछ इमारतें चार मंजिल तक जाती थीं।

 बेशक सड़कें चौड़ी थीं, लेकिन माओ सूट पहने महिला-पुरुष साइकिल सवारों से भरी हुई।

 आर्थिक सुधार पहले ही शुरू हो चुके थे, सीमित स्तर पर निजी खेती को इजाजत दी गई थी और किसान अपनी उपज शहरों के बाजारों में बेच सकते थे।

 आज चीन के कृषि उत्पाद खासतौर पर फल सब्जियां, फूल, डेयरी पोल्ट्री के उत्पाद गुणवत्ता में विश्वस्तरीय हैं।

 गुणवत्ता सिर्फ कड़ी मेहनत का नतीजा नहीं होती बल्कि कष्ट उठाने की मानसिकता का भी इसमें बड़ा योगदान होता है।

 आपको यह चीनी जीवन के हर क्षेत्र में हर वर्कर में देखने को मिलेगी।

 चीन में ‘चलता है’ का रवैया बहुत पहले ही विदा हो चुका है।

, हर वह देश जिसने उत्कृष्टता हासिल की है, उसने पहले अपने श्रमिकों को वे जो भी करते हैं, उसमें उन्हें उत्कृष्टता हासिल करने के लिए प्रेरित किया है।

 उन्हें सिखाया गया है कि गुणवत्ता से कोई समझौता नहीं हो सकता।

 भारत में बेचे जाने वाले कुछ चीनी उत्पाद बेशक उस स्तर के नहीं होते पर मुझे लगता है कि चीन अलग-अलग बाजारों के लिए अलग-अलग तरह के उत्पाद बनाता है और उन्हें भिन्न कीमतों पर बेचता है।

 मसलन, वे जो भारत को निर्यात करते हैं, वह अमेरिका को निर्यात नहीं करेंगे।

 वे विभिन्न बाजारों की स्वीकार्यता का स्तर जानते हैं।

, मैं जब स्वतंत्रता बाद के भारत में बड़ा हो रहा था तो देश में विक्रेता ठेले पर जापानी माल बेचा करते थे।

 आमतौर पर ये प्लास्टिक के खिलौने, मग और कप होते थे।

 वे मोहल्ले-मोहल्ले में घूमते और आवाज लगाते ‘हर माल मिलेगा छह आना।

’ ये उत्पाद गुणवत्ता और टिकाऊपन के अभाव में बहुत बदनाम थे।

 बाद के वर्षों में जापान गुणवत्ता का दूसरा नाम बन गया।

 जापानियों ने यह उत्कृष्टता कैसे हासिल की।

 मुझे इसका प्रत्यक्ष अनुभव तब हुआ जब मैं 1976 में जापान के कोबे शहर में स्थित नोरीटेक की ख्यात क्रॉकरी फैक्ट्री में गया।

 लंबे कन्वेयर बेल्ट के अंत में जापानी महिला वर्कर बैठी थी।

 कन्वेयर बेल्ट पर आने वाले कप और प्लेट उठाना ही उसका एकमात्र काम दिखाई देता था।

 वह अपनी उंगलियां कप प्लेट के किनारों पर घुमाती और उन्हें फिर बेल्ट पर रख देती या कभी-कभी उन्हें नीचे रखे कंटेनर में फेंक देती, जहां वे फूट जाते।

 मैं यह देखकर थोड़ा असमंजस में पड़ गया और इसलिए मैंने अपने गाइड से पूछा कि यह महिला क्या कर रही है।

 उसने मुझे बताया कि उसका काम प्रोडक्ट की गुणवत्ता देखना है।

 अपने अनुभवी हाथों की उंगलियां घुमाकर वह देखती थी कि कप-प्लेटों के किनारों में कोई खामी तो नहीं है और यदि उसे लगता कि वे पूरी तरह एक समान नहीं हंै तो वह उन्हें फोड़ देती।

, फर्म की तब यह नीति थी कि खामी वाले उत्पाद ‘सेकंड्स मार्केट’ में भी नहीं भेजे जाने चाहिए ताकि उसे गुणवत्ता के लिए असंदिग्ध प्रतिष्ठा प्राप्त हो सके।

 हम टोक्यो में भारत के राजदूत से भी मिले, जो पहले जर्मनी में भी काम कर चुके थे।

 हमने उनसे दोनों देशों के वर्कर्स की काम करने की संस्कृति में फर्क पूछा।

 उन्होंने बहुत प्रासंगिक उदाहरण देकर इस फर्क को स्पष्ट किया।

 जर्मनी में जब भी वे पत्नी को लेकर किसी फैक्ट्री में गए तो उनके ध्यान में आया कि वे नज़र उठाकर उनकी पत्नी को देखते, क्योंकि साड़ी पहनी हुई कोई महिला जर्मनी में अनोखी बात थी।

 जापान में तो साड़ी पहनी महिला भी वर्कर का ध्यान नहीं भटका सकती थी।

 यह बात मैं उस महिला में देखता हूं, जो बीजिंग में मेरी बेटी के घर काम करने आती है।

 वह अपना दिया हुआ काम अत्यधिक निष्ठा, समर्पण और एकाग्रता के साथ करती है।

 उसके काम पर निगरानी रखने की कोई जरूरत नहीं होती।

 नतीजे में काम एकद परफेक्ट होता।

 सत्तर के दशक की शुरुआत में मैं जर्मनी में पदस्थ था।

 मेरे विभिन्न दायित्वों में एक भारतीय निर्यात को बढ़ावा देना भी था।

 उन दिनों तैयार वस्त्रों के क्षेत्र में भारत के लिए बहुत संभावना देखी जाती थी।

 मैंने इसे मिशन के रूप में लिया।

 मुझे तब आंशिक सफलता मिली जब मेरे प्रयासों के बाद एक आयातक कोई फ्राउ यूटरमैन भारत से शर्ट्स खरीदने के लिए तैयार हो गईं।

 एक दिन विशाल डीलडौल वाली पचास पार की उम्र की वह महिला, बोन स्थित भारतीय दूतावास के मेरे ऑफिस में दनदनाती हुई घुसी और मेरी मेज पर कुछ शर्ट फेंकती हुई गुस्से से चिल्लाने लगी, ‘देखो, उन्होंने मुझे क्या भेजा है।

’ मैंने उसे शांत किया और उससे पूछा कि इन शर्ट्स के साथ समस्या क्या है।

 उसने मुझे एक शर्ट की कॉलर दिखाई।

 उस पर सिलाई असमान तरीके से की गई थी।

 उसने बताया कि जर्मन ग्राहक इस तरह की सिलाई वाले शर्ट कभी नहीं खरीदेगा।

 भारत में तैयार शर्ट जर्मनी में बेचने का मेरा पूरा प्रयोग ध्वस्त होने की कगार पर पहुंच गया।

 पूछताछ की तो पता चला कि जर्मनी की फैक्ट्रियों में तब तक पहले ही ऐसी मशीनें लगाई जा चुकी थीं, जो अलग से कॉलर का उत्पादन करती थीं और उसमें वह नफासत और सफाई होती थी, जिसकी मांग जर्मन ग्राहक करते थे।

, भारतीय वस्त्र निर्माताओं ने अब तक वे मशीनें हासिल नहीं की थीं और शर्ट की कॉलर साधारण मशीनों की मदद से हाथ से बनाई जाती थी, इसलिए यह कोई असाधारण बात नहीं थी कि सिलाई में नफासत नहीं पाती थी।

 वह असमान नज़र आती थी, एक एेसी खामी, जिसे जर्मनी के ग्राहक स्वीकार करने को राजी नहीं थे।

 मेरे जैसे कुछ और लोगों के कहने और प्रेरित करने के बाद भारतीय निर्माताओं ने भी अलग से कॉलर बनाने की मशीनें लगाईं और विदेशी खरीदार की गुणवत्ता की मांग पूरी की, लेकिन इसमें कुछ बरस लग गए।

 भारत में हम यह सब सीखते हैं, लेकिन कुछ धीमी रफ्तार से।

 हालत यह है कि एक अोर तो हम मंगलयान को मंगल ग्रह की कक्षा में पूरी अचूकता के साथ भेजते हैं और दूसरी तरफ प्रधानमंत्री को खुद हमें यह बताना पड़ता है कि अपने आसपास स्वच्छता रखें।

 भारत को जैसे अपने इसी विरोधाभास पर नाज़ है।

 अब वक्त गया है कि हम इनमें से कुछ विरोधाभासों के प्रति असहिष्णुता दिखाएं।

 जैसे काम की जगह पर मेहनत से जी चुराना, अपनी सेवा या उत्पाद की गुणवत्ता पर ध्यान देना, नागरिक के रूप में सामान्य कर्तव्यों की भी परवाह नहीं करना।

 अपनी सारी समस्या सुलझाने के लिए सरकार की ओर देखना।

 ‘चलता है,’ उत्कृष्टता का एकदम उलट है।

 जितनी जल्दी हम इस दैत्य से पीछा छुड़ा लें, उतना बेहतर।

,  ।

सौजन्य :- दैनिक भास्कर ,12.01.2015,यशवंत सिन्हा (पूर्व केंद्रीय वित्त एवं विदेश मंत्री )।

