आखिर बैंक में जमा से क्यों है दूरी।

 (बिजनेस स्टैंडर्ड)।

 =": #0000;"भारतीयों के अपना पैसा बैंकों में जमा न करने की एक वजह यह भी हो सकती है कि देश की बैंकिंग व्यवस्था हकीकत से दूर है।

 इस संबंध में विस्तार से जानकारी दे रहे हैं अजित बालाकृष्णन, नकदी शब्द अचानक जातिवाद, गरीबी और निरक्षरता के समकक्ष हो गया है।

 इन सभी का संबंध भारतीय समाज की गड़बडिय़ों से है जिन्हें खत्म किए बिना बतौर मुल्क हमारी तरक्की और देश के नागरिकों की बेहतरी संभव नहीं है।

 नकदी को देश में कई समस्याओं की जड़ माना जा रहा है।

 मिसाल के तौर पर: कर वंचना, धनशोधन, आतंकवाद को फंडिंग आदि आदि।

बहरहाल, जब आपको यह पढऩे को मिले कि कागजी मुद्रा भ्रष्टाचार, आतंकवाद और कर वंचना तथा अवैध आव्रजन को बढ़ावा देती है और आपको इस बात पर आश्चर्य हो कि भला रिजर्व बैंक के किस गवर्नर या वित्त मंत्रालय के किस अधिकारी ने यह बात कही है तो चकित होने के बजाय अंतरराष्ट्रीय मुद्रा कोष के पूर्व प्रमुख अर्थशास्त्री और हावॅर्ड विश्वविद्यालय में लोक नीति के प्रोफेसर केनेथ रॉजॉफ की ताजा पुस्तक द कर्स ऑफ कैश के पन्ने पलट लें।

, अगर आपको कुछ ऐसा सुनने को मिलता है, ‘हमें इस बात का गहरा शक है कि उच्च मूल्य वर्ग के नोटों का इस्तेमाल धनशोधन, मादक पदार्थों की सौदेबाजी और कर वंचना में किया जा रहा है।

’ एक बार फिर यह किसी भारतीय अधिकारी का कथन नहीं है।

 यह बात इसी वर्ष मई में यूरोपीय केंद्रीय बैंक ने कही थी।

 जाहिर है नकदी का विरोध केवल भारत में नहीं हो रहा है बल्कि पश्चिमी देशों खासतौर पर अमेरिका में भी कुछ वक्त से यही राग अलापा जा रहा है।

 जब मैंने यह बात सुनी तो तमाम डिजिटल चीजों में पूरे यकीन के बावजूद मैंने खुद को अपना ही सर खुजाते पाया और मैं सोचने लगा कि आखिर यह हो क्या रहा है।

 इसलिए मैंने इन बातों पर थोड़ी गहराई से विचार करने का मन बनाया।

, सबसे पहली बात यह कि हम ‘पिछड़े’ भारतीय इकलौते ऐसे लोग नहीं हैं जो वस्तुएं खरीदने के लिए नकदी का इस्तेमाल करते हैं।

 फरवरी 2016 में आई डायचे बंड्सबैंक (भारतीय रिजर्व बैंक का जर्मन समकक्ष) की एक रिपोर्ट बताती है कि जर्मनी में लोग 80 प्रतिशत वस्तुओं की खरीद के लिए नकद भुगतान करते हैं।

 ऑस्ट्रिया में भी लोग 80 प्रतिशत अवसरों पर नकद भुगतान करते हैं।

 ऑस्टे्रलिया के लोग 60 प्रतिशत अवसरों पर जबकि अमेरिका के लोग 45 फीसदी अवसरों पर खरीदारी के लिए नकद भुगतान करते हैं।

 ऐसे में यह प्रश्न उठना लाजिमी है कि नकद खरीद को लेकर यह मौजूदा शोरगुल आखिर क्यों।

, अब जरा केनेथ रॉजॉफ की पुस्तक द कर्स ऑफ कैश का एक और हिस्सा पढि़ए- ‘अमेरिका में अवैध प्रवासियों की समस्या के लिए भी काफी हद तक नकदी ही उत्तरदायी है।

 अगर अमेरिका के नियोक्ता अवैध कामगारों को इतनी आसानी से नकद भुगतान नहीं कर पाते तो रोजगार इतने आकर्षक नहीं रहते और अवैध प्रवासियों के आगमन में नाटकीय कमी देखने को मिलती।

 कहना नहीं होगा कि अधिकांश नकदी को चलन से बाहर करके अवैध प्रवासियों की समस्या से कहीं अधिक प्रभावी ढंग से निपटा जा सकता है बजाय कि एक विशालकाय दीवार बनाने के।

’ जैसा कि आप देख सकते हैं अमेरिका में नकदी के विरोध पर जोर देने की एक अहम वजह वह समस्या है जिसे कुछ लोग अवैध प्रवासियों की समस्या कहते हैं।

, भारत में नकदी विरोधी राग के अगुआ हैं निजी इक्विटी उद्योग और उद्यमी यानी तथाकथित फिनटेक उद्योग जिसने बैंकिंग उद्योग के विखंडन पर निगाहें जमा रखी हैं।

 इन फिनटेक स्टार्ट अप को इसलिए फंडिंग की जाती है ताकि ये बैंकों के मौजूदा कामकाज के विशिष्ट हिस्सों पर हमला करें।

 मिसाल के तौर पर भुगतान करना, उपभोक्ताओं को ऋण देना, जमा लेना वगैरह।

 उनको लगता है कि उपभोक्ताओं के भुगतान में नकदी का कम इस्तेमाल उनको सफलता दिलाएगा।

 अगर ये फिनटेक स्टार्ट अप अपनी योजनाओं में सफल रहे तो एक दिन भारतीय स्टेट बैंक, एचडीएफसी बैंक और तमाम अन्य बड़े बैंकों का हश्र मुंबई की कॉटन मिलों जैसा हो जाएगा।

 इन मिलों का सन 1970 के दशक में पतन हो गया था।

, इस पूरी कवायद में हम इस बात का निष्पक्ष विश्लेषण नहीं कर पा रहे हैं कि आखिर क्यों भारत के लोग और जर्मनी तथा अन्य देशों के लोग लेनदेन में नकदी का इतना अधिक इस्तेमाल करते हैं।

 दुनिया भर में हुए कई अध्ययन बताते हैं कि छोटे लेनदेन के लिए नकदी का जमकर इस्तेमाल किया जाता है।

 मिसाल के तौर पर अमेरिका में 10 डॉलर से कम मूल्य के लेनदेन ज्यादातर नकद होते हैं।

 ऐसे में भारत में भुगतान के लिए नकदी का इस्तेमाल शायद इसलिए अधिक होता है क्योंकि उपभोक्ता खरीद का बहुत बड़ा हिस्सा कम नकदी में होता है।

 शायद 50 रुपये से भी कम।

, दूसरी बात जिसे समझने की आवश्यकता है वह यह है कि आखिर क्यों देश की मुद्रा का इतना बड़ा हिस्सा बैंकों में जमा किए जाने के बजाय लोग अपने तकिये के नीचे रखते हैं।

 इस प्रश्न का उत्तर भी यही हो सकता है कि देश में प्रति व्यक्ति बचत इतनी कम है कि लोग उसे बैंक में जमा करना नहीं चाहते।

 हो सकता है कि भविष्य में पैसे को बैंक के बजाय घर में रखना और सहज होता चला जाए क्योंकि बैंक आपकी जमा राशि पर बहुत ही कम ब्याज दर की पेशकश कर रहे हैं।

 अमेरिका में यह दर महज 0.4 फीसदी है।

 यूरोपीय देशों के कई बैंकों में तो अगर आप अपना पैसा जमा करते हैं तो बकायदा इसके लिए शुल्क वसूला जाता है।

 जर्मनी में 100,000 यूरो से अधिक की राशि जमा करने पर 0.4 फीसदी शुल्क लिया जाता है।

, भारत के लोग अपना पैसा बैंकों में क्यों नहीं जमा करते और नकदी का इतना अधिक इस्तेमाल क्यों करते हैं, इसकी एक वजह यह भी हो सकती है कि भारतीय बैंकिंग व्यवस्था हकीकत से दूर है।

 अगर आप छोटे कारोबारी हैं तो बैंक आपको कर्ज ही नहीं देगा।

 ऐसे में आपको किसी साहूकार से कर्ज लेना होगा।

 अगर आपके पास कुछ नकदी है तो बेहतर होगा कि इसे आप अच्छी ब्याज दर पर किसी साहूकार के हवाले कर दें।

 वह आपको बैंक से अच्छा ब्याज देगा।

 मोहल्ले की किराना दुकान से जरूरत पडऩे पर आप आसानी से उधार ले सकते हैं और उसे बाद में अपनी सुविधा से भुगतान कर सकते हैं।

 सबसे बड़ी बात लोगों के मन में यह भावना बनी हुई है कि नकदी का इस्तेमाल करने से आप अतिरिक्त खर्च से बचते हैं।

, – अजित बालाकृष्णन।

सौजन्य – बिजनेस स्टैंडर्ड।

