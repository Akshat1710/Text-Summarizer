विचारों की गुलामी (दैनिक जागरण)।

विचार लोगों की जान भी लेते हैं।

 पाकिस्तानी प्रांत पंजाब के एक उदारवादी गवर्नर सलमान तासीर की हत्या उन्हीं की सुरक्षा में तैनात एक कमांडो मलिक मुमताज कादरी ने कर दी थी।

 सिर्फ इसलिए, क्योंकि तासीर ने पाकिस्तान के ईशनिंदा कानून में सुधार की वकालत की थी।

 गत 29 फरवरी को फांसी पर लटकाए गए कादरी का मानना था कि तासीर ने इस कानून में सुधार की जरूरत जताकर पैगंबर मोहम्मद का अपमान किया है।

 जनवरी 2015 में दो जिहादियों ने यह महसूस किया कि फ्रेंच पत्रिका शार्ली अब्दो के संपादकों ने पैगंबर मोहम्मद की निंदा करने का गुनाह किया है।

 अपनी इस सोच के साथ वे पेरिस में पत्रिका के कार्यालय में घुस गए और एक दर्जन लोगों को मार डाला।

 दिसंबर 2015 में बिजनौर के मौलाना अनवारुल हक सादिक की अगुआई में इस्लामिक धर्मगुरुओं ने पैगंबर मोहम्मद का अपमान करने के आरोप में कमलेश तिवारी नाम के व्यक्ति का सर कलम करने के लिए 51 लाख रुपये के इनाम की घोषणा की।

, विचार विश्वास, सोच, कल्पना, सामाजिक रीति-रिवाज, परंपरा या सामान्य विचारों के रूप में हमारे मस्तिष्क में घुसते हैं।

 इंसान होने के नाते हम सोचते हैं कि हम आजाद हैं।

 हम मानते हैं कि हमारे विचार अपने हैं।

 हम सोचते हैं कि हमारे धार्मिक विश्वास अच्छे हैं।

 हम सोचते हैं कि हमारे मस्तिष्क स्वतंत्र हैं।

 लेकिन सच्चाई यह है-जब हम जन्म लेते हैं तो हमारे पास कोई विचार नहीं होते।

 एक बच्चे के रूप में हम आग को छूने और सांप को पकड़ने की कोशिश करते हैं।

 जैसे-जैसे हम बड़े होते जाते हैं तो हमें अपने माता-पिता से विचार मिलने लगते हैं।

 हम सब अपने-अपने परिवारों के धार्मिक विश्वासों को अपना लेते हैं।

 अगर हमारे माता-पिता हंिदूू होते हैं तो हम हिन्दू बन जाते हैं।

 अगर माता-पिता मुस्लिम हैं तो हम मुस्लिम बन जाते हैं।

 अगर हम भारत में पैदा हुए हैं तो भारतीय बन जाते हैं।

 विचार हमारे दिमाग पर कब्जा कर लेते हैं।

 हम अपने अंदर घुस चुके विचारों, विश्वासों और परंपराओं के लिए लड़ने लगते हैं।

 1विचार सुरक्षा बैरियर तोड़ते हैं।

 इंदिरा गांधी द्वारा स्वर्ण मंदिर में सैन्य ऑपरेशन का आदेश देने के कहीं पहले जरनैल सिंह भिंडरावाले के नेतृत्व में सिखों में कट्टरता के प्रसार का आरंभ हो गया था।

 कुछ सिख पहले ही कट्टरपंथी बनाए जा चुके थे और सैन्य ऑपरेशन के बाद इसकी गति तेज हो गई।

 31 अक्टूबर 1984 को दो सिख अंगरक्षकों ने इंदिरा गांधी की हत्या कर दी।

 इसी तरह लिट्टे श्रीलंका में शांति सेना भेजने के भारत के फैसले से नाखुश था।

 21 मई 1991 को लिट्टे की आत्मघाती हमलावर ने एक चुनावी रैली में राजीव गांधी की जान ले ली।

 विचारों के अपने दुष्परिणाम होते हैं।

 हाल में भारतीय पत्रकार न्यूयार्क, दादरी, पटियाला हाउस कोर्ट में पीटे गए हैं, क्योंकि हमला करने वालों के अपने विचार थे।

, विचार राष्ट्रीय सीमाओं को भी रौंद देते हैं।

 इस्लामिक स्टेट के जिहादी पूरी दुनिया में इस्लामिक राज के विचार पर भरोसा करते हैं।

 2014 में आइएसआइएस ने इराक-सीरिया सीमा पर स्थित पोस्ट को बुलडोजरों से ढहा दिया था, क्योंकि उनके मुताबिक यह इस्लामिक राज की उनकी अवधारणा के खिलाफ था।

 2016 में जेएनयू के एक छात्र उमर खालिद ने घोषणा की कि मैं किसी राष्ट्रवाद पर विश्वास नहीं करता।

 मेरा सपना एक ऐसी दुनिया का है जहां देशों के बीच सीमाएं न हों।

 पैगंबर मोहम्मद ने भी सीमाओं के बिना दुनिया का पाठ पढ़ाया था, जिसके परिणामस्वरूप सऊदी अरब में कोई यहूदी नहीं है, अफगानिस्तान में कोई हंिदूू और लाहौर में कोई सिख नहीं है।

 विचार देशों को तोड़ते भी हैं।

 1930 और 40 के दशक में यह स्वीकार कर लिया गया कि मुस्लिम और गैरमुस्लिम भारत में साथ-साथ नहीं रह सकते।

 इन विचारों को स्वीकृति लंबे समय बाद मिली और इस बीच महात्मा गांधी तुर्की के खिलाफत आंदोलन का समर्थन भी कर चुके थे।

 1947 में इन्हीं विचारों के बल पर पाकिस्तान का गठन हो गया।

 1971 में बांग्लादेश एक स्वतंत्र देश बन गया, क्योंकि पश्चिमी पाकिस्तानी शासकों ने महसूस किया कि बांग्ला बोलने वाले पाकिस्तानी उनके बराबर नहीं हैं।

 आज की बात करें तो केरल से लेकर महाराष्ट्र, उत्तर प्रदेश और पश्चिम बंगाल के कुछ हिस्सों को मिनी-पाकिस्तान कहा जा रहा है।

 यह अभिव्यक्ति मुस्लिमों द्वारा की जा रही है।

, विचार लोकतांत्रिक देशों पर भी भारी पड़ जाते हैं।

 1985 में इस्लामिक विचार भारतीय संसद पर भारी पड़ गए थे।

 भारत के हिन्दू कानून निर्माताओं ने एक मुस्लिम महिला शाहबानो को गुजारा भत्ता देने के सुप्रीम कोर्ट के फैसले को खारिज कर दिया था।

 इस फैसले को पलटने के लिए नया कानून बनाया गया-केवल इस्लामिक समुदाय को खुश करने के लिए।

 तलाक, विवाह और विरासत के मामले में भारत आज भी शरीआ को मानने वाला देश है।

 इस्लामिक विचार न्यायपालिका पर भी असर डालते हैं।

 नवंबर 2015 में गुजरात उच्च न्यायालय के जस्टिस जेबी परीदवाला संविधान के बजाय कुरान का हवाला दिया और कहा कि कुरान में यह नहीं कहा गया है कि एक मुस्लिम दूसरी बार और कुल मिलाकर चार बार विवाह कर सकता है।

 विचार लोगों का दमन भी करते हैं।

 इस्लाम कहता है कि गैर-मुस्लिम राष्ट्र के प्रमुख नहीं बन सकते।

 फलस्वरूप पाकिस्तानी संविधान में गैर मुस्लिमों को देश का राष्ट्रपति बनने से प्रतिबंधित कर दिया गया है।

 कई अन्य मुस्लिम देश भी अपने यहां के गैरमुस्लिम नागरिकों को राष्ट्र प्रमुख बनने की इजाजत नहीं देते, क्योंकि इस्लाम में इसकी अनुमति नहीं है।

 2008 में मालदीव ने गैरमुस्लिमों को नागरिक बनने से ही प्रतिबंधित कर दिया।

 फरवरी 2016 में जमीयत उलेमा-ए-हंिदू ने दलील दी कि मुस्लिम पर्सनल लॉ की सुप्रीम कोर्ट जांच-पड़ताल नहीं कर सकता।

 विचारों से कानून का राज भी प्रभावित होता है।

 भारत में ‘राजनीतिक रूप से सही होने’ का मतलब यह है कि एक हिन्दू को इस्लाम की आलोचना करने पर गिरफ्तार किया जा सकता है।

 लेकिन अगर आप देवी दुर्गा के बारे में अपशब्द कहें तो आपको कुछ नहीं होगा।

 बॉलीवुड फिल्म पीके में आप एक हंिदूू भगवान शिव को धमका, डरा सकते हैं, उनका पीछा कर सकते हैं, कमरे में बंद कर सकते हैं, लेकिन अगर आपने पैगंबर मोहम्मद का काटरून बनाया तो न केवल पुलिस आपको पकड़ लेगी, बल्कि मुस्लिम भीड़ सड़कों पर उतर आएगी।

, इंसान विचारों के गुलाम होते हैं।

 परिवार, विश्वविद्यालय, अखबार और टेलीविजन चैनल विचारों को पालते-पोसते हैं।

 विचार से ही विचारधारा बन जाती है, जो हमें सामाजिक सच्चाई देखने से रोकती है।

 हम सच्चाई देखना भी नहीं चाहते।

 उदाहरण के लिए हम जानते हैं कि एक दिन सबको मरना है, लेकिन हम ऐसा व्यवहार करते हैं जैसे हमेशा इस धरती पर रहेंगे।

 किसी के लिए अपने अंदर के विचारों को पूरी तरह निकाल फेंकना आसान नहीं है, लेकिन कम से कम विवादों के मामले में तो हमें भारतीय संविधान को मानना ही चाहिए।

,  ।

सौजन्य :दैनिक जागरण.4.3.2016तुफैल अहमद।

