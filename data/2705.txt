संपादकीय : मंत्री के अवांछित बयान से आहत (नईदुनिया)।

महात्मा गांधी हमारे राष्ट्रपिता हैं।

 वे तमाम देशवासियों के दिल में बसते हैं।

 उन्होंने भारत को एक विशिष्ट वैश्विक पहचान दी।

 ये ऐसी बातें हैं, जिन्हें दोहराने की जरूरत नहीं होनी चाहिए।

 ऐसा करना पड़े तो उसे दुर्भाग्यपूर्ण ही कहा जाएगा।

 यह तो अच्छी बात है कि ये बातें सत्तापक्ष और विपक्ष दोनों तरफ से दोहराई जा रही हैं, लेकिन बेहतर होता कि इसकी नौबत नहीं आती।

 केंद्रीय खादी ग्रामोद्योग विभाग के कैलेंडर पर इस वर्ष गांधीजी की तस्वीर नहीं छपी।

 लेकिन यह पहला मौका नहीं है, जब ऐसा हुआ।

 इसलिए विपक्षी दलों की तरफ से इसे मुद्दा बनाना बेतुका था।

 उचित ही उस पर देश ने ज्यादा ध्यान नहीं दिया।

 मगर उसके बाद हरियाणा की भारतीय जनता पार्टी सरकार के मंत्री अनिल विज ने बेहद आपत्तिजनक बयान दिया।

 कहा कि जबसे खादी से गांधी का नाम जुड़ा, खादी डूब गई।

 रुपए पर गांधी की तस्वीर चिपकी, तो नोट भी गर्त में गया।

 ऐसे में अच्छा किया गया कि गांधी की तस्वीर हटाकर उसकी नरेंद्र मोदी का फोटो लगा दिया गया।

, जाहिर है, विज के इस बयान से भारतीय जनमानस आहत हुआ।

 विज ने ऐसी स्थिति पैदा कर दी कि खुद उनकी पार्टी को उनकी निंदा करनी पड़ी।

 पार्टी प्रवक्ता श्रीकांत शर्मा ने दोटूक कहा – ‘भाजपा इस बयान की कड़ी निंदा करती है।

 यह विज का निजी बयान है।

 उससे पार्टी सहमत नहीं है।

 महात्मा गांधी हमारे आदर्श हैं।

 हरियाणा के मुख्यमंत्री मनोहर लाल खट्टर ने भी अपने मंत्री को नहीं बख्शा।

 कहा कि राष्ट्रपिता का सम्मान होना चाहिए।

, इसके बाद यह विवाद खत्म हो जाना चाहिए।

 मगर भाजपा को भी इससे सबक लेने की जरूरत है।

 अनिल विज पहले भी अपने अनावश्यक वक्तव्यों के कारण विवाद से घिरे हैं।

 दरअसल, भाजपा में ऐसे नेताओं की कमी नहीं, जो जुबान पर लगाम ना होने के कारण अपने ही दल के लिए मुश्किलें खड़ी करते हैं।

 अत: भाजपा को अब ऐसे नेताओं को कड़ा संदेश देना चाहिए।

 उन पर सख्ती से अनुशासन लागू किया जाना चाहिए।

 प्रधानमंत्री नरेंद्र मोदी ने हर मौके पर गांधीजी के प्रति अपनी श्रद्धा जताई है।

 अपनी विदेश यात्राओं के दौरान उन्होंने महात्मा गांधी और उनके संदेशों का खास उल्लेख किया है।

 अत: यह मानने का कोई आधार नहीं है कि खादी-ग्रामोद्योग विभाग के कैलेंडर पर उनकी तस्वीर इसलिए छपी, क्योंकि वर्तमान केंद्र सरकार गांधीजी को भुलाना चाहती है।

 मगर अनिल विज के अवांछित बयान ने बेवजह विवाद को हवा दी।

 इसीलिए आगे ऐसी बातों से बचा जाना चाहिए।

, हर राष्ट्र में कुछ चीजें ऐसी होती हैं, जिन्हें विवाद से परे माना और रखा जाता है।

 भारत के संदर्भ में राष्ट्र-ध्वज, राष्ट्रीय प्रतीक और संविधान के साथ-साथ राष्ट्रपिता महात्मा गांधी की भी ऐसी ही हैसियत है।

 आशा है, भाजपा सहित तमाम दल ताजा घटना से सबक लेंगे।

 वे समझेंगे कि उपरोक्त पहलुओं पर सियासत आमजन को स्वीकार्य नहीं है।

, सौजन्य- नईदुनिया।

