वित्तीय बाजारों में दिख रहा सुधार का अवसर (बिजनेस स्टैंडर्ड)।

अभीक बरुआ।

अगर हम वैश्विक वित्तीय बाजारों के भविष्य की बात करें तो भारत इस समय बेहद अच्छी हालत में नजर आ रहा है।

 इस संबंध में विस्तार से जानकारी दे रहे हैं अभीक बरुआ।

किसी भी वर्ष में पहली तिमाही के अंत में मुझ जैसे आर्थिक पूर्वानुमान लगाने वाले लोग वर्ष के आरंभ में लगाए गए अनुमानों पर सख्ती से नजर डालें और यह पता लगाने की कोशिश करें आखिर हुआ क्या है।

 हकीकत में वैश्विक और घरेलू अर्थव्यवस्था को लेकर लगाए गए तमाम अनुमानों में संशोधन की आवश्यकता है।

मेरी श्रेणी के अधिकांश लोगों द्वारा लगाए गए अनुमान के विपरीत अमेरिकी अर्थव्यवस्था और वित्तीय बाजार दुनिया के अन्य बाजारों से पूरा पैसा खींचने जैसी हरकत नहीं कर रहे हैं।

 इसलिए डॉलर की कीमतों में भी कोई तेजी नहीं आई है।

 इसके लिए दो वजह जिम्मेदार हैं।

 पहली बात, सतत विकास के स्पष्टï संकेतों और खुदरा महंगाई में उछाल के स्पष्टï संकेतों के बावजूद अमेरिकी केंद्रीय बैंक फेडरल रिजर्व ने मौद्रिक सख्ती को लेकर कोई तेजी नहीं दिखाई है।

 15-16 मार्च को आयोजित नीतिगत बैठक में दरों को तय करने वाली मुक्त बाजार समिति ने अपने पिछले पूर्वानुमान को खारिज कर दिया।

 उसमें उसने ब्याज दरों में इजाफे का अनुमान जताया था।

 इससे यह संकेत निकला कि दरें स्थिर गति से आगे बढ़ेंगी।

दूसरा, बाजार कुछ रियायत देकर चल रहे हैं।

 अमेरिका के राष्टï्रपति डॉनल्ड ट्रंप ने व्यापक वित्तीय विस्तार के बल पर चार फीसदी की वृद्घि दर की बात जो कह दी है।

 उन्होंने अपने बजट की रूपरेखा प्रस्तुत कर दी है और संभव है कि देश के सांसद और अधिक आडंबरपूर्ण योजनाओं को नकार देंगे।

 नीतिगत प्रस्तावों के जरिये उनको आगे बढ़ाना अधिक मुश्किल साबित हो सकता है।

 अगर मध्यम पूर्वानुमानों पर भरोसा किया जाए तो अमेरिका के विकसित होने की संभावना है।

 यह दर 2.5 फीसदी हो सकती है।

 निश्चित तौर पर यह सम्मानजनक है लेकिन ट्रंप द्वारा उल्लिखित दर के आसपास भी नहीं है।

 ऐसे में कहा जा सकता है कि अमेरिका ऐसी स्थिति में है जहां वह धीरे-धीरे गतिशील हो रहा है और उपभोक्ता और कारोबारी रुझान अच्छे हैं।

इसके निहितार्थ इस प्रकार हैं: अमेरिका और अन्य देशों के ब्याज दर के बीच का अंतर बहुत अधिक नहीं होगा और इसलिए डॉलर के मूल्य में तेजी से इजाफा देखने को नहीं मिलेगा।

 हमें अन्य मुद्राओं की तुलना में इसकी कीमत कम होती हुई भी मिल सकती है।

 अमेरिका की वृद्घि दर में सुधार से अमेरिकी शेयर बाजार भी मजबूत होंगे लेकिन इसके बावजूद तमाम निवेश फंड अन्य बाजारों का रुख करेंगे।

यूरोप हमें पहले ही चकित कर चुका है।

 उसकी राजनीतिक स्थिति राहत लेकर आई है क्योंकि ब्रेक्सिट की संभावना के बाद ऐसी और घटनाओं की पुनरावृत्ति होती नहीं दिखी।

 नीदरलैंड ने हालिया चुनाव में इस्लाम का भय उत्पन्न करने वाले और यूरोपीय संघ के विरोधी गीर्ट वाइल्डर्स को अपना प्रधानमंत्री नहीं चुना।

 फ्रांस में आगामी अप्रैल में चुनाव होने हैं।

 वहां भी एमैनुएल मैक्रॉन के रूप में यूरोविरोधी मैरीन ली पेन को एक प्रतिद्वंद्वी मिल गया है।

 जर्मनी में भी इस वर्ष के आखिर में चुनाव होने हैं और उम्मीद है कि वहां भी यूरो समर्थक सरकार बनी रहेगी।

 ऐसे में पहले जताए गए अनुमानों के विपरीत यूरो क्षेत्र बरकरार रहेगा।

 गति तिमाही में यूरोपीय क्षेत्र में 0.4 फीसदी की बढिय़ा वृद्घि दर दर्ज की गई।

 सालाना आधार पर यह वृद्घि 1.7 फीसदी रही।

 वहां उपभोक्ता मांग और निर्यात दोनों का प्रदर्शन बेहतर है।

 ऐसे में वर्ष 2017 में वृद्घि दर और बेहतर हो सकती है।

यूरोप में बाहरी मांग में सुधार से उभरते बाजारों की अच्छी मांग का सीधा संबंध है।

 प्रथम दृष्टï्या तो इससे यही संकेत मिलता है कि वे सीधे अपनी दिक्कतों से बाहर निकल आए हैं।

 ऐसे में यह आशंका खत्म हो गई है कि अमेरिका में ब्याज दरों का चक्र बदलते ही कई ऐसे देश निवेश के मानचित्र से गायब ही हो जाएंगे।

 चीन ने शायद इस तथ्य को स्वीकार कर लिया है कि 6.5 फीसदी की वृद्घि दर उनकी नव सामान्य दर है।

 इस बात के भी कई प्रमाण हैं चीन की कंपनियां एक बार फिर डॉलर में ऋण ले रही हैं और उसे अपनी स्थानीय मुद्रा में चुकाने में उनको कोई दिक्कत नहीं है।

 इससे यह अंदाजा मिलता है कि चीन की सरकार और वहां का केंद्रीय बैंक एक अन्य बाहरी संकट की उतनी चिंता नहीं है जितनी कुछ माह पहले तक थी।

जहंा तक वित्तीय बाजारों की बात है तो भारत इस समय सबसे बेहतर स्थिति में नजर आ रहा है।

 मुझे लगता है कि उसने कुछ हद तक स्वयं को उभरते बाजारों के गठजोड़ से इन मायनों में अलग कर लिया है कि वह इन बाजारों में आने वाली संभावित गिरावट की आशंका से मुक्त है।

 लेकिन इन बाजारों में तेजी का फायदा उसे मिलेगा।

निवेशक इस बात से प्रसन्न नजर आ रहे हैं कि सरकार नोटबंदी जैसे कड़े कदम उठा सकती है, जीएसटी की समस्या समाप्त नजर आ रही है क्योंकि राजनीतिक स्तर पर कोई अड़चन नहीं है और देश में एक मजबूत नेतृत्व है।

 हालिया जीडीपी आंकड़ों को लेकर कुछ शंका है कि यह 7 फीसदी के इर्दगिर्द की दर से विकसित होगी या नहीं।

 वृद्धि दर को बरकरार रखने और उसे तेज करने के लिए निजी निवेश में तेजी आवश्यक है।

 मुझे लगता है कि पहले बड़ी कंपनियां अपनी क्षमता बढ़ाने के लिए विलय और उत्पादन बढ़ाने जैसे कदम उठाएंगी।

 यह फंसे हुए कर्ज से निपटने के लिए भी एकदम सही समय है।

 इससे बैंक बैलेंस शीट सुधारने में मदद मिलेगी।

 अब इस बात के आकलन का भी समय है कि मेक इन इंडिया जैसे कार्यक्रम सरकार की अपेक्षाओं पर किस हद तक खरे उतरे हैं।

 अब वक्त आ गया है बेरोजगारी और जीडीपी वृद्घि के अंतर को पाटने के लिए ठोस उपाय अपनाए जाएं।

हमें यह भी नहीं भूलना होगा कि सकारात्मक रुझानों के चलते हमारे बाजारों में अल्पावधि की पूंजीगत आवक भी होती है जो हमारी जरूरत से कहीं अधिक होती है।

 इसके साथ मुद्रा के अधिमूल्यन का जोखिम भी जुड़ा रहता है और मुद्रास्फीति का दबाव भी।

 जाहिर है अगर ऐसा हुआ तो सरकार या आरबीआई के पास आराम करने का वक्त नहीं रहेगा।

सौजन्य- बिजनेस स्टैंडर्ड।

