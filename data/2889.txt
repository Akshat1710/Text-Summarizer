अयोध्या में हमें राम मंदिर की जरूरत क्यों है।

 (दैनिक भास्कर)।

चेतन भगत, भारत के कुछ विशिष्ट लोगों के तबके में हिंदुत्व या इससे जुड़े मुद्‌दों की आलोचना करना फैशन हो गया है।

 इन्हीं बौद्धिक हलकों में उस पर विचार करना भी वर्जित माना जाता है, जिसे मैं तर्कसंगत अनुरोध मानता हूं कि हमें अयोध्या में मंदिर का निर्माण करना चाहिए।

 श्रेष्ठि वर्ग ने खासतौर पर अंग्रेजी प्रसार माध्यमों ने उन सारी आवाजों को दबा दिया, जिन्होंने भी अयोध्या के उस पवित्र स्थान पर राम मंदिर बनाने की इच्छा व्यक्त की।

 इसलिए केवल साफगोई के लिए मैं यह कहना चाहूंगा कि शांतिपूर्ण तरीके से, लेकिन निश्चित रूप से मैं अयोध्या में खूबसूरत राम मंदिर के निर्माण का समर्थन करता हूं।

 साफ कहूं तो इसे मूर्खतापूर्ण ही कहना होगा कि हिंदू धर्म के महानतम स्थलों में से एक पर मंदिर को फिर बनाने के लिए हमें याचना करनी पड़े।

 अनुरोध करना पड़े।

, बेशक, यहां कुछ स्पष्ट करने की जरूरत है।

 1992 में जो हुआ उसके सहित किसी भी तरह की हिंसा का समर्थन नहीं किया जा सकता।

 यह गलत, अवैध, दुर्भाग्यपूर्ण था और ऐसा फिर कतई नहीं होना चाहिए।

 लेकिन, इससे हिंदू धर्म के पवित्रतम स्थलों में से एक पर मंदिर बहाल करने के अनुरोध की तार्किकता खत्म नहीं हो जाती।

 इस लेख में मंदिर बनाने के पक्ष में मजबूत दलील रखने के साथ और उन सारे मतों को खारिज करने का प्रयत्न किया गया है, जिनके कारण इतने बरसों में राम जन्मभूमि पर मंदिर निर्माण नहीं हो सका है।

, मंदिर के खिलाफ पहला बिंदु तो यह दलील है कि ‘यथास्थिति को क्यों बिगाड़ा जाए।

’ इसके पैरोकार कहते हैं कि मुद्‌दा तो है, लेकिन यह सुषुप्तावस्था में है।

 ऐसे में इसे छेड़कर क्यों शांति नष्ट करने का जोखिम मोल लिया जाए।

 ठीक है पर पहली बात तो यही है कि शांति भंग करने की कोई बात ही नहीं है।

 मुझे तो लगता है कि मुस्लिम समुदाय या वे सारे नेता, जो समुदाय का प्रतिनिधित्व करने का दावा करते हैं, उन्हें मंदिर निर्माण को अपना आशीर्वाद देना चाहिए।

 यह कोई साधारण जगह नहीं है।

 हिंदू आस्था के मुताबिक यह भगवान राम का जन्मस्थान है, इस धर्म में सबसे अधिक पूजे जाने वाले देवताओं में से एक।

 उन्हीं से संबंध होने के कारण दिवाली भारत का सबसे बड़ा पर्व है।

, मुगल शासकों की बदौलत देशभर में हजारों मस्जिदें मंदिर की जगह पर खड़ी की गई हैं।

 कोई उन सारे मंदिरों को बहाल करने की बात नहीं कर रहा है।

 किंतु, यह भगवान राम का जन्मस्थान है, जिसकी जगह मस्जिद बना दी गई है।

 मस्जिद को स्थानांतरित किया जा सकता है।

 राम जन्मभूमि की पवित्र जगह सदियों से चली आ रही आस्था का मामला है।

 इसे कहीं ओर नहीं ले जाया जा सकता।

 पास में ही या राम मंदिर से बिल्कुल लगकर भव्यतर मस्जिद बनाई जा सकती है।

 ऐसे विवेकपूर्ण अनुरोध को मुस्लिम समुदाय क्यों नहीं स्वीकार करेगा।

 क्या ऐसा सिर्फ इसलिए नहीं है उनके कुछ स्वयंभू नेता ऐसा न करने के लिए राजनीतिक रूप से प्रेरित है।

 मुझे विश्वास है कि इस देश की आम मुस्लिम आबादी ऐसे विवेकसंगत अनुरोध को स्वीकार कर लेगी।

 बस हमें तो सीधे उनसे बात करने की जरूरत है।

 सोशल मीडिया के युग में हम ऐसा कर सकते हैं।

 इसमें कोई अड़चन नहीं है।

, मंदिर निर्माण के खिलाफ दूसरी दलील यह है कि ‘धर्मस्थल की बजाय वहां अस्पताल बनाइए।

’ जी हां, हमें अस्पताल बनाने चाहिए लेकिन, उसे उसी स्थान पर होना जरूरी नहीं है।

 अस्पताल की जगह कुछ मानदंडों के अनुसार तय होनी चाहिए जैसे कहां लोगों को इसकी सबसे ज्यादा जरूरत है।

 फिर उन्हें तो किसी भी जगह बनाया जा सकता है।

 ऐसी पवित्र जगह पर ही बनाने की जि़द क्यों।

 स्पष्ट कहें तो हम उस जगह मंदिर बनाने के साथ किसी और जगह भव्य अस्पताल क्यों नहीं बना सकते।

, मंदिर निर्माण के खिलाफ तीसरी दलील कुछ आधुनिक है, ‘लेकिन ईश्वर तो हर कहीं है, इसलिए यहीं मंदिर निर्माण क्यों।

’ इसी से जुड़ा सवाल है, ‘इस बात का क्या सबूत है कि भगवान राम का जन्म यहीं हुआ था।

’ सही है कि ईश्वर सब जगह है फिर भी हमें इबादत के लिए अलग जगह की जरूरत तो पड़ती ही है, ताकि जब हम वहां जाएं तो केवल ईश्वर पर ही अपना ध्यान केंद्रित कर सकें।

 जहां तक भगवान राम के जन्म के सबूत की बात है तो ऐसा कोई सबूत नहीं है।

 किंतु, हमारे पास इसके सबूत जरूर हैं कि यह जगह सदियों से भगवान राम का जन्मस्थान मानी जाती है और उत्खनन से पता चला है कि मस्जिद के पहले यहां मंदिर था।

, भारत ऐसा राष्ट्र है, जो सारे धर्मों का सम्मान करता है।

 इसे साबित करने के लिए कभी-कभी हम अल्पसंख्यकों के धर्मों के मुद्‌दों पर अतिरिक्त रूप से संवेदनशील हो जाते हैं लेकिन, ऐसे बहुसंख्यकों का कोई मुद्‌दा हो तो उसकी अनदेखी कर देते हैं।

 राम मंदिर तो सिर्फ उनमें से एक है।

 पूर्ववर्ती सरकार की खासतौर पर मुस्लिम समुदाय के तुष्टिकरण की नीति थी, जिसके कारण चीजें इस हद तक चली गईं कि विवेकसंगत मांग भी हिंदू दादागीरी का रूप दिखने लगी।

 यह मंदिर देश के दो प्रभावी धार्मिक समुदायों के बीच समझदारी का संकेत हो सकता है।

 जगह की विशिष्टता के कारण किसी मंदिर को बहाल करने और मस्जिद को किसी पास की जगह पर ले जाने (और इसे और भी भव्य बनाने) से इस्लाम की गरिमा किसी भी तरह भंग नहीं होती।

 सच तो यह है कि इसके कारण अयोध्या के पर्यटन में जो उफान आएगा, उससे हिंदू और मुस्लिम दोनों के लिए जॉब निर्मित होंगे।

 दोनों समुदायों को लाभ होगा।

, हमें केवल एक ही बात ध्यान में रखनी है कि इस प्रोजेक्ट के कारण पैदा होने वाली किसी भी प्रकार की हिंसा या सांप्रदायिक उकसावे को काबू में रखना होगा।

 आज बेहतर डिजिटल संचार के युग में जोखिम न्यूनतम हैं।

 यह व्यापक हिंदू समुदाय की ओर से व्यापक मुस्लिम समुदाय, श्रेष्ठि वर्ग तथा बुद्धिजीवियों से याचना है कि कृपया हमें हमारा मंदिर बनाने दें।

 इसकी बहाली और पास में ही भव्य मस्जिद के निर्माण को अपना आशीर्वाद दें ताकि हम शांतिपूर्वक दुनिया के सबसे बड़े धार्मिक और सहयोग के स्थल को निर्मित कर सकें।

(ये लेखक के अपने विचार हैं।

)।

चेतन भगत।

अंग्रेजी के युवा उपन्यासकार।

.@., सौजन्य- दैनिक बास्कर।

