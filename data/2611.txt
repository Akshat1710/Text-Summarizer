साझेदारी की नई ऊर्जा (अमर उजाला : Editorial)।

 =": #0000;"आतंकवादी हमलों की पृष्ठभूमि में कुआलालंपुर में आर्थिक और रणनीतिक सहयोग से जुड़े कई मुद्दों पर आपसी तालमेल की प्रतिबद्धता आश्वस्त करती है।

, पेरिस और माली में हुए आतंकवादी हमलों की पृष्ठभूमि में कुआलालंपुर में तेरहवें भारत-आसियान और दसवें पूर्वी एशियाई शिखर सम्मेलनों के दौरान आतंकवाद समेत विभिन्न मुद्दों पर सदस्य देशों ने जिस तरह सहयोग की प्रतिबद्धता जताई, उसका सचमुच महत्व है।

 आसियान भारत का चौथा सबसे बड़ा व्यापार साझेदार तो है ही, पिछले साल भारत द्वारा ऐक्ट ईस्ट पॉलिसी अपनाने के बाद से भारत-आसियान के बीच की रणनीतिक साझेदारी ने जहां जोर पकड़ा है, वहीं विगत जुलाई में दोनों के बीच मुक्त व्यापार समझौता होने के बाद आर्थिक सहयोग के भी गति पकड़ने की उम्मीद है।

 आसियान की शिखर बैठक में प्रधानमंत्री नरेंद्र मोदी ने आतंकवाद के खिलाफ सामूहिक लड़ाई की जरूरत बताई, समुद्री सुरक्षा तथा प्राकृतिक आपदा जैसे क्षेत्रों में सहयोग का खाका खींचने की बात कही, दक्षिण चीन सागर से जुड़ा विवाद खत्म होने का भरोसा जताया तथा चीन और जापान के प्रधानमंत्रियों के साथ बातचीत में कई मोर्चों पर साझेदारी की भी बात की।

, पूर्वी एशियाई शिखर सम्मेलन में चूंकि आसियान के सदस्य देशों के अलावा अमेरिका, रूस, ऑस्ट्रेलिया और न्यूजीलैंड जैसे देशों के शीर्ष नेताओं की उपस्थिति होती है, और विगत एक दशक में यह संगठन एशिया-प्रशांत क्षेत्र में भू-राजनीतिक तथा भू-रणनीतिक मुद्दों पर गंभीर विमर्श करता आया है, लिहाजा ऐसे मंच से आतंकवाद के खिलाफ सामूहिक लड़ाई और कई क्षेत्रों में आपसी सुरक्षा और सहयोग के वायदे का और अधिक महत्व था।

 अलबत्ता बराक ओबामा ने सीरिया में आईएस के खात्मे से संबंधित अमेरिका और रूस की रणनीति में व्याप्त अंतर का जिस तरह उल्लेख किया, वह बताता है कि आतंकवाद के खिलाफ दीर्घकालिक रणनीति की जरूरत है।

 मलयेशिया में भारतीय समुदाय के लोगों से मिलकर और मुश्किलों के समय मलयेशिया से मिली मदद का हवाला देकर प्रधानमंत्री ने दोनों देशों के आम लोगों के बीच बेहतर संबंध बनाने का काम किया।

 आतंकवाद के साये में हुए इन सम्मेलनों में आसियान इकोनोमिक कम्युनिटी का एलान एक सुखद झोंके की तरह है, जो यूरोपीय संघ ने न सिर्फ बड़ा संगठन है, बल्कि इससे भारत समेत पूर्वी एशिया के देशों को बहुत लाभ होने की भी उम्मीद है।

, सौजन्य :- अमर उजाला, 23.11.2015।

