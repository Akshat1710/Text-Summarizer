हादसों में जाती जिंदगी  (राष्ट्रीय सहारा)।

विश्व में प्रतिवर्ष करोड़ों जीवन दुर्घटनाओं से उजड़ रहे हैं।

 विभिन्न तरह की दुर्घटनाओं के बारे में हम दिन-प्रतिदिन सुनते ही रहते हैं, पर दुनिया और देश के स्तर पर यह समस्या कितना गंभीर रूप ले चुकी है; इसका अहसास अभी अधिक लोगों तक नहीं पहुंचा है।

 विश्व स्वास्य संगठन के आंकड़े बताते हैं कि जहां हत्या, आत्महत्या (व आंतरिक हिंसा से एक वर्ष में औसतन 16 लाख मौतें हो रही हैं वहां दुर्घटनाओं से एक वर्ष में 35 लाख मौतें हो रही हैं।

दुर्घटनाओं में होने वाली 35 लाख वार्षिक मौतों में 12 से 13 लाख सड़क दुर्घटनाओं के कारण होती है व पांच लाख गिरने से, पांच लाख डूबने से, चार लाख आग लगने से, चार लाख जहरीले पदार्थो से और चार लाख अन्य कारणों से होती हैं।

 दुर्घटनाओं से होने वाली मौतों के यह आंकड़े बहुत गंभीर तो हैं, पर दुर्घटनाओं से होने वाला दुख-दर्द इससे भी कहीं अधिक व्यापक और दुखदायी है।

, इसके अतिरिक्त करोड़ों लोग दुर्घटनाओं में गंभीर रूप से घायल होते हैं।

 इस कारण उनमें से बहुत से लोग कम या अधिक समय के लिए अपंग हो जाते हैं ; कभी-कभी तो यह अपंगता जीवन-भर चल सकती है।

 अनेक दुर्घटनाग्रस्त लोगों को देर तक इलाज करवाना पड़ता है, बहुत खर्च करना पड़ता है, कर्ज लेना पड़ता है और इस कारण उनका जीवन बुरी तरह अस्त-व्यस्त हो जाता है।

दुर्घटनाओं से प्रतिवर्ष कितने लोग घायल होते हैं इसके बारे में प्रमाणिक जानकारी तो उपलब नहीं है पर विश्व स्वास्य संगठन का अनुभव है कि इस कारण जितने लोगों की मृत्यु होती है, उससे कई गुणा अधिक करोड़ों अन्य लोगों को दर्दनाक चोट लगती है।

 कार्यस्थल पर एक वर्ष में अनुमानित 12 करोड़ दुर्घटनाएं होती हैं।

 इनमें 2 से 3 लाख मौतें होती हैं, जबकि दर्दनाक चोट लगने वालों की संख्या करोड़ों में है;10 करोड़ से ऊपर है।

 ब्रिटेन में सभी दुर्घटनाओं में एक वर्ष में 14000 मौतें होती हैं, जबकि 7 लाख लोगों को गंभीर चोट लगती हैं।

 दूसरे शब्दों में यहां दुर्घटनाओं में गंभीर चोट लगने की स्थिति दुर्घटना में होने वाली मौत से 50 गुणा ज्यादा पाई गई है।

 ब्रिटेन में अधिक दुर्घटनाओं का तुरंत उपचार कर मौत से बचाने की क्षमता है।

, इस तरह की क्षमता विश्व के कम देशों में ही उपलब्ध है।

 अत: वहां दुर्घटना में मौत की संभावना बढ़ जाती है।

 कुल मिलाकर हम इस आधार पर अनुमान लगा सकते हैं कि दुर्घटना में जितनी मौत होती हैं, उससे 40 गुना ज्यादा दुर्घटना में गंभीर चोट लगने के मामले होते हैं।

 यह ब्रिटेन के 50 गुना के अनुमान से तो कम ही है।

इस अनुमान के आधार पर हम दुर्घटनाओं की विश्व स्तर की त्रासदी को समझें तो दुर्घटनाओं में एक वर्ष में 35 लाख मौतें होती हैं तो 1400 लाख या 14 करोड़ व्यक्तियों को गंभीर चोट लगती है।

 इस तरह विश्व में प्रतिवर्ष लगभग 14.5 करोड़ लोग किसी गंभीर दुर्घटना की चपेट में आते हैं जिसमें या तो उनकी मृत्यु होती है या वे गंभीर रूप से घायल होते हैं।

 ऐसी लगभग सभी दुर्घटनाओं का कुछ न कुछ प्रतिकूल असर परिवार के अन्य सदस्यों पर भी पड़ता है, कुछ अन्य नजदीकी व्यक्तियों पर भी पड़ता है।

 यदि प्रति दुर्घटना 5 व्यक्तियों पर प्रतिकूल असर माना जाए तो इस तरह लगभग 72 करोड़ लोग दुर्घटनाओं से एक वर्ष में प्रभावित होते हैं।

, इन दुर्घटनाओं से जुड़े गहरे दुख-दर्द का एक महत्त्वपूर्ण पक्ष यह है कि इनमें बड़ी संख्या में बच्चों की मृत्यु हर साल होती है।

 नवीनतम उपलब्ध आंकड़ों के अनुसार एक वर्ष में 0-4 आयु वर्ग के 56778 मासूमों की मौत सड़क दुर्घटनाओं में होती है, 58467 मासूमों की मौत डूबने से होती है और 46656 मासूमों की मौत जलने से होती है।

 यह सोच कर ही दिल दहल जाता है कि किसी 4 वर्ष से कम आयु के बच्चे के लिए जलना कितना असहनीय है।

 यह बहुत दर्दनाक है, पर साथ में यह क्रूर सच्चाई भी हमारे सामने है कि ऐसी लगभग 46000 मौतें एक वर्ष में हो रही हैं।

 इससे एक अंदाज लग सकता है कि दुर्घटनाएं किस असहनीय हद तक दर्दनाक हो सकती हैं।

 अब यदि 5-14 वर्ष के बच्चों पर दुर्घटनाओं के असर को देखें तो नवीनतम उपलब्ध आंकड़ों के अनुसार एक वर्ष में इस आयु वर्ग में 109905 बच्चे सड़क दुर्घटनाओं में मारे गए, 77117 बच्चों की मृत्यु डूबने से हुई, 26703 बच्चों की मृत्यु जलने से हुई और 17862 बच्चों की मृत्यु गिरने से हुई।

 दुर्घटनाओं का युवाओं पर भी बहुत प्रतिकूल असर पड़ रहा है।

 यदि हम 15-29 वर्ष के आयु वर्ग को देखें तो इस आयु वर्ग में मृत्यु का सबसे बड़ा कारण सड़क दुर्घटनाएं हैं।

 नवीनतम आंकड़ों के अनुसार, इस आयु वर्ग में सड़क दुर्घटनाओं से एक वर्ष में 335805 मौतें हुई।

 उन परिवारों का गहरा दुख-दर्द असहनीय होता है, जहां भरी जवानी में अचानक दुर्घटना से मौत हो जाती है।

, 15-29 के युवा वर्ग में ही 89439 मौतें डूबने से होती हैं, 84983 मौतें जलने से होती हैं व 55139 मौतें जहरीले पदार्थो से होती हैं।

 दुर्घटनाओं में युवा मौतों की अािकता से अनेक परिवार उजड़ जाते हैं।

 इसके अतिरिक्त युवावस्था में किसी दुर्घटना में गंभीर चोट लगने के कारण बहुत से दुर्घटनाग्रस्त लोगों को जीवन भर इस चोट के प्रतिकूल असर या उससे जुड़ी अपंगता को सहना पड़ता है।

 विश्व स्वास्य संगठन के अनुसार दुर्घटनाओं से होने वाली 90 मौतें व घायल होने की वारदातें कम आय व मध्यम आय के देशों में होती हैं।

 विभिन्न देशों में निर्धन लोगों के दुर्घटनाग्रस्त होने की संभावना बनी व्यक्तियों की अपेक्षा कही अधिक होती है।

 यूनाइटेड किंगडम के एक अध्ययन में बताया गया है कि धनी परिवार की अपेक्षा निर्धन परिवार के बच्चे की किसी आग लगने की दुर्घटना में मरने की संभावना 16 गुना अधिक है।

, भारत जैसे देशों में शहरों में आने वाले प्रवासी मजदूरों की सड़क दुर्घटनाओं से त्रस्त होने की संभावना अधिक होती है।

 अनेक बेघर लोग और फुटपाथवासी सड़क दुर्घटनाओं में बुरी तरह कुचल दिए जाते हैं।

 स्पष्ट है कि दुर्घटनाओं से बहुत व्यापक स्तर का और बहुत गहरा दुख-दर्द जुड़ा है।

 अनेक देशों के अनुभवों से यह सामने आया है कि यदि योजनाबद्ध ढंग से व निष्ठा से दुर्घटनाओं को कम करने के प्रयास निरंतरता से किए जाएं तो, दुर्घटनाओं में महत्त्वपूर्ण कमी लाई जा सकती है।

 इस दिशा में देश की समर्थ एजेंसी और गैर सरकारी संगठनों की मदद भी ली जा सकती है।

 साथ ही समग्र योजना बनाकर कार्य करने की भी महती आवश्यकता है।

 इसके अलावा, विभिन्न देशों के बीच समन्वय बढ़ाने की भी जरूरत है जिससे एक-दूसरे के अनुभवों से सीख मिले और उसे जमीनी स्तर पर लागू करने की समझ भी विकसित हो।

, सौजन्य :- राष्ट्रीय सहारा  ,30.01.2016,भारत डोगरा,  ।

