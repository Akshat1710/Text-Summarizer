नए वर्ष में आर्थिक चुनौतियां  (राष्ट्रीय सहारा )।

यक़ीनन आगामी बजट 2016-17 के परिदृश्य पर कई आर्थिक चुनतियां हैं।

 वित्तमंत्री अरुण जेटली के द्वारा वर्ष 2016-17 के बजट में विभिन्न आर्थिक चुनौतियों का समाधान खोजा जाना जरूरी होगा।

 इसमें कोई दो मत नहीं है कि वर्ष 2015 की शुरुआत में अर्थव्यवस्था के छलांगे लगाकर आगे बढ़ने की उजली उम्मीद अनुमानित की जा रही थी, लेकिन 2015 में आशा के अनुरूप सफलता नहीं मिली।

 मोदी सरकार की आर्थिक चाल सुस्त ही रही।

 आर्थिक मुश्किलों की ओर देखें तो पाते हैं कि देश में औद्योगिक कारोबार क्षेत्र का परिदृश्य संतोषजनक नहीं रहा।

 घरेलू मांग के साथ-साथ निर्यात में प्रगति न होने के कारण कारोबारी चिंताएं बढ़ी।

 वर्ष 2015 में निर्यात 20 फीसद घट गए।

 कंपनियां और बैंक बही खातों के मोर्चे पर जूझते हुए दिखाई दिए।

 कराधान की उलझनें जस की तस बनी रहीं।

 बचत और निवेश की दृष्टि से 2015 बेहद चुनौतीपूर्ण रहा।

 रिटर्न के लिहाज से यह वर्ष 2011 के बाद सबसे खराब साबित हुआ।

, शेयर बाजार में निवेश करने वालों का धन औसतन छह फीसद कम हो गया।

 साथ ही म्यूचुअल फंड के निवेशक औसतन 10 फीसद तक नुकसान में रहे।

 वर्ष 2015 में देश के आर्थिक परिदृश्य पर मंदी की आशंका को बढ़ाने वाली दुश्चिंताएं स्पष्ट दिखाई देती रही।

 एक, निवेश की घटती स्थिति और दूसरा, मांग की भारी कमी।

 वर्ष 2016-17 के आगामी बजट के तहत सरकार को घरेलू मांग के निर्माण के लिए एक ओर जहां आर्थिक सुधारों से उद्योग-कारोबार को प्रोत्साहन देना होगा, वहीं दूसरी ओर अर्थव्यवस्था में सुधार के लिए शीघ्र फैसलों की डगर पर आगे बढ़ना होगा।

 वर्ष 2016 के बजट सत्र में वस्तु एवं सेवा कर (जीएसटी) को पारित कराना होगा।

 सरकार की मेक इन इंडिया पहल को सफल बनाने के लिए देश के विनिर्माण क्षेत्र को श्रम बाजार की दिक्कतों से बचाने के लिए श्रम सुधारों पर जोर देना आवश्यक होगा।

 नया निवेश जुटाने और लंबित परियोजनाओं को गति देने के लिए संशोधित भूमि अधिग्रहण एवं पुनर्वास अधिनियम की भूमिका पर भी सरकार को रुख स्पष्ट करना होगा।

 चूंकि निजी क्षेत्र की निवेश क्षमता सीमित है और बैंक भी फंसे हुए कर्ज से जूझ रहे हैं, ऐसे में सार्वजनिक निवेश के लिए अधिक संसाधनों के आवंटन को ध्यान में रखते हुए राजकोषीय सुदृढ़ीकरण का नए सिरे से आकलन किया जाना होगा।

 सरकारी खर्च में कई प्रकार की बचत संभव करनी होगी।

 सब्सिडी सुधारों को और व्यापक बनाया जाना होगा।

 बुनियादी ढांचा और कृषि क्षेत्र के सुधार पर विशेष ध्यान देना होगा।

, निर्यात बढ़ाने और प्रत्यक्ष विदेशी निवेश (एफडीआई) आकर्षित करने के रणनीतिक प्रयास करने होंगे।

 विनिवेश की बेहतर योजना प्रस्तुत करके सार्वजनिक संपत्तियों में सरकारी हिस्सेदारी की योजनाबद्ध बिक्री से भी निवेश के संसाधन जुटाने होंगे।

 सेवाओं पर कर बढ़ाकर अतिरिक्त संसाधन जुटाने की कोशिश की जानी होगी।

 देश में लोगों को रोजगार देकर उनकी क्रय शक्ति बढ़ाने के लिए बड़े पैमाने पर सड़क, आवास, बंदरगाह, विद्युत निर्माण आदि क्षेत्रों की कार्यरत योजनाओं को शीघ्र पूरा करने का अभियान शुरू किया जाना होगा।

 वर्ष 2015 में देश में कारोबार मुश्किलों और भ्रष्टाचार के परिदृश्य के बने रहने के कारण एसोचैम ने ‘‘ईज ऑफ डूइंग इंडेक्स 2015’ जारी करते हुए कहा कि देश में पिछले एक साल में भ्रष्टाचार, जमीन अधिग्रहण, पर्यावरणीय मंजूरी मिलने, गैर-पर्यावरणीय नियमों तथा कराधान नीति में सुधार नहीं होने से देशी और विदेशी निवेशकों के लिए कारोबार संबंधी मुश्किलें बनी रहीं।

 एसोचैम के द्वारा इंडेक्स तैयार करने के लिए किए गए सव्रेक्षण में हिस्सा लेने वाली कंपनियों में 65.9 फीसद का मानना था कि केंद्र सरकार के विभागों में भ्रष्टाचार कम नहीं हुआ।

, इसी तरह सर्वेक्षण में शामिल 46.3 फीसद कम्पनियों का मानना था कि राज्य सरकार के विभागों में भ्रष्टाचार का स्तर बढ़ा है।

 नियंतण्र रेटिंग एजेंसी फोर्ब्स ने कारोबार के लिहाज से वर्ष 2015 के लिए जारी 144 देशों की सूची में भारत को 97वें स्थान पर रखा।

 इसमें भारत को कजाकिस्तान और घाना जैसे देशों से भी निचला क्रम दिया गया।

 इसकी वजह देश में कारोबार मुश्किलें, आर्थिक सुधारों का धीमापन, मौद्रिक स्वतंत्रता और भ्रष्टाचार जैसे मानकों पर भारत का खराब प्रदर्शन बताया गया।

 वर्ष 2015 में नियंतण्र क्रेडिट रेटिंग एजेंसियों ने भारत की वित्तीय साख को स्थिर ही माना।

 नियंतण्र क्रेडिट रेटिंग एजेंसी फिच ने भारत के वित्तीय परिदृश्य को स्थिर बताते हुए देश की वित्तीय साख को बीबीबी-ऋणात्मक की श्रेणी में बरकरार रखा।

 एजेंसी ने कहा कि चाहे भारत की विकास दर बढ़ी है, लेकिन उसके समक्ष कमोबेश जटिल कारोबारी-व्यावसायिक वातावरण और ढांचागत कमजोरी की चुनौतियां पहले की तरह अब भी मौजूद हैं।

 साथ ही सरकारी ऋण का बढ़ता बोझ भी भारतीय अर्थव्यवस्था की बड़ी जोखिम बना हुआ है।

 आगामी बजट में वित्तमंत्री को ऐसे प्रावधान करने होंगे, जिनसे सार्वजनिक एवं निजी निवेश को गति मिले।

 वर्ष 2015 में सार्वजनिक और निजी निवेश की गति अत्यंत धीमी रही।

, सरकारी निवेश बुनियादी ढांचा क्षेत्र में कुछ चुनिंदा सेक्टर जैसे सड़क, रेलवे और बिजली पारेषण तक सीमित रहा।

 देश में निवेश में कमी आने के कारणों में उच्च ब्याज दर, बुनियादी गतिरोध, नीतिगत अनिश्चितता समेत कई कारण शामिल थे।

 यद्यपि इनमें से कुछ कारक मसलन ब्याज दर आदि अब अनुकूल होते दिखें, लेकिन फिर भी बुनियादी ढांचे जैसे अन्य प्रमुख कारण निजी निवेश को समुचित प्रोत्साहन मुहैया कराने की स्थिति में नहीं रहे।

 देश और दुनिया के अर्थविशेषज्ञ इस बात पर सकारात्मक हैं कि भारत में 2016 में वित्तीय परिसंपत्तियों में बड़ा बदलाव आएगा।

 इससे भारतीय अर्थव्यवस्था को लाभ होगा।

 वर्ष 2015 में रियल एस्टेट कारोबार के आंकड़ों से पता चलता है कि अक्टूबर से दिसम्बर के बीच देश भर में मकानों की बिक्री पिछले साल की समान अवधि की तुलना में 10-15 प्रतिशत बढ़ी है।

 ऐसे में वर्ष 2016 में भी रियल एस्टेट कारोबार में सुधार की उम्मीद है।

 इसी तरह कंपनियों की आय में सुधार आने से भी 2016 में प्रतिफल बेहतर रहने की उम्मीद है।

 वर्ष 2016 के लिए रोजगार सव्रे में यह भी कहा गया है कि नई नियुक्तियों के मामले में भारतीय कंपनियां ज्यादा आशावादी हैं।

 ज्यादातर नियुक्ति गतिविधियां ई-वाणिज्य, आईटी, फाम्रेसी, पर्यटन तथा होटल इंडस्ट्री क्षेत्रों में आने की संभावना है।

 हम आशा करें कि वित्तमंत्री वर्ष 2016-17 के बजट से आर्थिक डगर पर ऐसे उपयुक्त कदम सुनिश्चित करेंगे, जिससे भारत में आर्थिक सुधारों की गतिशीलता के साथ सार्वजनिक निवेश तथा मांग में वृद्धि होगी।

,  ।

सौजन्य :-राष्ट्रीय सहारा ,5.01.2015, डॉ. जयंतीलाल भंडारी।

