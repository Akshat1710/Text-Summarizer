यह पेशकश जो कहती है (राष्ट्रीय सहारा)।

आनंदीबेन के सामने एक ही चारा रह गया था कि वे मोदी द्वारा सत्ता के लिए निर्धारित उम्र का हवाला देकर अपना बोझ हल्का कर लें।

 गौर करें कि मोदी गुजरात के रास्ते दिल्ली तक पहुंचे और अब उन्हें दिल्ली में गुजरात ही सबसे ज्यादा राजनीतिक तौर पर परेशान भी कर रहा है।

 उनके मॉडल और उनकी रणनीति को साधने वाले की गुजरात में खोज पूरी हो सकती है, यह कहना मुश्किल है।

गुजरात के गुब्बारे से हवा निकल रही है।

 आनंदीबेन पटेल का मुख्यमंत्री पद से हटना पहले से ही तय था।

 इसका तात्कालिक कारण गुजरात में दलित आंदोलन के विस्तार को बताया जा रहा है।

 लेकिन दलित आंदोलन तो विकास के गुब्बारे की हवा निकलने की चरम परणिति है।

 दलित आंदोलन से पहले ही गुजरात में वह सारा कुछ निकलकर बाहर आने लगा था, जिसे कि अपने खास तरह के कौशल से मुख्यमंत्री रहते हुए नरेन्द्र मोदी ने मैनेज कर रखा था।

 नरेन्द्र मोदी ने गुजरात के विकास को मॉडल के रूप में प्रचारित किया था।

 वास्तव में उस विकास की वास्तविक भाषा हिन्दूवादी मॉडल तैयार करने की थी।

नरेन्द्र मोदी के कार्यकाल में आर्थिक विकास के जो विज्ञापन तैयार किए गए थे, वे विज्ञापन सामाजिक धरातल पर मूल्यांकन में खरे नहीं उतरे।

 ये बात भारत सरकार के अंकेक्षण (कैग) की रिपोटरे से भी जाहिर हुई।

 आर्थिक विकास का संबंध देश में राजनीतिक हालात और सामाजिक स्थितियों में सुधार से जुड़ा होता है।

 आर्थिक विकास उसे भी कहा जा सकता है, जब किसी प्रदेश व देश में कुछ लोगों को संपत्तिवान बनाया जाए, लेकिन वह प्रदेश व देश के समस्त लोगों का विकास नहीं हो सकता है।

 नरेन्द्र मोदी की सरकार और भारतीय जनता पार्टी एक तरफ ऐसे ही आर्थिक विकास को देशवासियों के सामने संपूर्ण विकास की तरह पेश करती रही, तो दूसरी तरफ सामाजिक स्तर पर बढ़ते असंतोष को हिन्दुत्व की राजनीति से दबाने की कोशिशें होती रही हैं।

गुजरात में अपनी कौशलता के बूते नरेन्द्र मोदी ने दिल्ली का किला फतह कर लिया।

 लेकिन गुजरात के प्रबंधन की उसकी वास्तविक परीक्षा उनके मनोनीत नए नेतृत्व के साथ ही शुरू हो जाती है।

 गुजरात में पटेल के नेतृत्व में सरकार के बनने के बावजूद पटेलों में असंतोष इस कदर फूट पड़ा, जिसकी इतिहास में मिसाल नहीं मिलती है।

 यह असंतोष जाति असंतोष नहीं है।

 यह असंतोष पट्टीदारों की आर्थिक और सामाजिक के बदत्तर होते जाने का उदाहरण है।

 आरक्षण आर्थिक और सामाजिक स्तर पर बेहतरी का तात्कालिक आश्वासन होता है, लिहाजा पटेलों का गुस्सा उसके जरिए सहज रूप से संगठित हो गया।

 वास्तविकता है कि उनकी किसानी संकट में फंसती चली गई है।

 दूसरे प्रदेशों की तरह गुजरात में भी संसदीय राजनीति का ढर्रा ये रहा है कि बहुमत जुगाड़ कर लेने के लायक जातियों का समीकरण तैयार किया जा सकता है, लेकिन वह जातीय समीकरण भी तभी कामयाब हो सकता है, जब उनके आर्थिक और सामाजिक विकास को सुनिश्चित करता हो।

 गुजरात में आर्थिक विकास का समाजशास्त्र इतना छोटा या एकांगी रहा है कि उसे एक समूह तक सीमित होने के रूप में देखा जा सकता है।

गुजरात में पटेलों के आंदोलन से पहले भी समाज के विभिन्न वर्ग अपनी बदत्तर हालात को लेकर अपना असंतोष प्रगट करने की कोशिश करते रहे हैं।

 लेकिन उन्हें सैन्य तरीकों से दबा दिया जाता रहा है।

 दलितों में भी असंतोष रहा है।

 इसके उदाहरण के रूप में यदि ऊना के मोटा समाधियाला गांव के दलितों के साथ घटना को भी देखा जा सकता है।

 घटना का यह चरम रूप था, जब गाय की लाश से दलित चमड़ा निकाल रहे थे और उन पर ‘‘अपनी गाय माता’ के रक्षकों ने हमला कर दिया।

 घटना तो वास्तव में वहां रोज ब रोज हो रही थी।

 दलित परिवारों के तंग घरों में बिजली तक नहीं है।

 उनकी सामाजिक हालत नरेन्द्र मोदी के बारह वर्ष के कार्यकाल में भी वही रही, जिसमें हिन्दुत्व और विकास का नारा अपनी चरम अवस्था में दिखाई दिया।

 गांव में स्वास्य के लिए कोई सरकारी व्यवस्था नहीं है।

 पटेलों के बाद दलितों का गुस्सा संगठित हुआ और इसके बाद विभिन्न सामाजिक वगरे में भी यह गुस्सा फटने का इंतजार कर रहा है।

 संसदीय राजनीति में जातीय, धार्मिंक व लैंगिक संदेश देने वाले प्रतिनिधित्व को स्वीकार करने की स्थिति नहीं है।

 संदेश का वास्तविक प्रतिनिधित्व सुनिश्चित किया जाना जरूरी होता है।

 आनंदीबेन पटेलों व महिलाओं की वास्तविक प्रतिनिधि नहीं थी।

 गुजरात में महिलाओं के बारे में तय आए हैं कि पूरे देश में वह सबसे ज्यादा कुपोषण की शिकार रही हैं।

 नरेन्द्र मोदी के प्रधानमंत्री बनने के बाद एक सबसे बड़ी दिक्कत यह थी कि वे अपने किस भरोसे के राजनेता के हवाले प्रदेश को छोड़े ताकि वह राजनीतिक रूप से उनके लिए चुनौती नहीं बने और गुजरात में उनकी प्रबंधकीय कौशलता को निभा सके।

 लेकिन संसदीय राजनीति में एक दिक्कत यह खड़ी हो गई है कि व्यक्ति ही सर्वेपरि हो गया है।

 पार्टी या संगठन के नियंतण्रवाली राजनीति नेतृत्व की एक कड़ी तैयार करती है तो नेतृत्व में एक तरह की समानता हो सकती है।

 जब व्यक्ति के हाथों में राजनीति नियंत्रित होती है तो वह अपने वफादार तैयार करता है और वफादारों में आपसी खींचतान की रणनीति भी अख्तियार करता है।

 आनंदीबेन ने अपने इस्तीफे की पेशकश फेसबुक से जरिए की, जाहिर है अमित शाह जिन्हें वे वफादारी में अपना प्रतिद्वंद्वी मानती हैं, उन्हें भी यह जाहिर नहीं होने दिया।

 भाजपा के प्रदेश अध्यक्ष को भी अपनी इस पेशकश में शामिल नहीं किया।

 आनंदीबेन पटेल के लिए नरेन्द्र मोदी के वफादारों की तरफ से मुश्किलें खड़ी होने लगीं।

 इस तरह अंदर और बाहर दोनों ही स्तरों पर नरेन्द्र मोदी द्वारा मनोनीत मुख्यमंत्री के रूप में आनंदीबेन पटेल के सामने एक ही चारा रह गया था कि वे नरेन्द्र मोदी द्वारा सत्ता के लिए निर्धारित उम्र का हवाला देकर अपना बोझ हल्का कर लें।

 इस बात पर गौर करना चाहिए कि नरेन्द्र मोदी गुजरात के रास्ते दिल्ली तक पहुंचे और अब उन्हें दिल्ली में गुजरात ही सबसे ज्यादा राजनीतिक तौर पर परेशान भी कर रहा है।

 उनके मॉडल और उनकी रणनीति को साधने वाले की गुजरात में खोज पूरी हो सकती है, यह कहना मुश्किल है।

लेखक – अनिल चमड़िया।

सौजन्य – राष्ट्रीय सहारा (03.08.2016)।

