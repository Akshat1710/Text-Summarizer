बचकाने राहुल (पत्रिका)।

यथा राजा तथा प्रजा।

 क्योंकि दोनों एक ही प्रकृति द्वारा संचालित होते हैं।

 बिना शब्दों के भी एक-दूसरे की मंशा भांप लेते हैं।

 लोकतंत्र में वंशानुगत राजा नहीं होता।

 मर्यादा के बाहर जाकर प्रयास तो किए ही जाते हैं।

 तब वहां शासन का स्वरूप बदल जाता है।

 इस देश में आजादी के साथ ही कांग्रेस सत्ता में आई और लगभग 40-45 वर्षों तक शासन किया।

 इनमें भी वंशवाद छाया रहा जिसके कारण शासन का स्वरूप अधिनायकवादी हो गया।

 देश आज इसी का दंश भोग रहा है।

 कांग्रेस को आज भी विपक्ष की भूमिका का अनुभव नहीं है।

 या तो स्वयं कांग्रेस ने निरंकुश होकर शासन किया, या फिर अन्य दलों को निरंकुश शासन करने की छूट दे दी।

 दोनों ही परिस्थितियों में लोकतंत्र पंगु ही रहा।

 इसी कारण क्षेत्रीय दल भी प्रकट हुए।

आज भी कांग्रेस के पास राष्ट्रीय नेताओं का अभाव है तो परिवारवाद के कारण।

 नेहरू के बाद नेतृत्व की गिरावट, लोकतंत्र पर कुठाराघात बढऩे लगे।

 सोनिया गांधी का अध्यक्ष काल तो पूर्णत: निरंकुश होकर रह गया।

 यही कारण है कि आज कांग्रेस विपक्षी दल के रूप में भी मान्य नहीं है।

 यह कांग्रेस की सबसे बड़ी बौखलाहट का कारण बनता जा रहा है।

 उसमें भी मां-बेटे के दो खेमें।

 किसी भी संस्था को डुबाना हो तो नेतृत्व को दो टुकड़ों में बांट दो।

सोनिया फिर से खड़ी होती नहीं जान पड़तीं।

 लाड़ले राहुल के पांव पालने में ही नजर आ रहे हैं।

 कांग्रेस की नाव में छेद भी कम नहीं हैं।

 चारों ओर केवल अवसरवादी तत्व रह गए हैं।

 इसमें उनका निजी स्वार्थ है।

 राहुल के पांवों तले जमीन नहीं है।

 तभी तो मोदी जी ‘कांग्रेस मुक्त भारत’ का नारा चला चुके हैं।

 कांग्रेस की बौखलाहट और बढ़ गई।

आज राहुल गांधी ने पार्टी की कमान अपने हाथ में ले रखी है।

 एक परिपक्व नेता के स्थान पर छात्रनेता अधिक दिखाई दे रहे हैं।

 अभी नोटबंदी को लेकर रोजाना एक बयान दे रहे थे कि मुझे संसद में बोलने ही नहीं दिया जाता।

 बोलूंगा तो भूचाल आ जाएगा।

 बोला आज तक कुछ नहीं।

 प्रेस को ही बता देते।

 जैसे एक बच्चे को दूसरा बच्चा पीट दे और पहला चेतावनी दे कि अब के पीट के देख, और दूसरा फिर उसे पीट दे।

नोटबंदी के मुद्दे पर विपक्ष संगठित भी हुआ।

 राष्ट्रपति जी तक शिकायत करने भी पहुंचा।

 इस बीच सरकार ने अगस्ता हेलीकॉप्टर सौदे में करोड़ों की दलाली की चर्चा छेड़ दी।

 लगता है राहुल गांधी पंक्चर हो गए।

 तुरंत संयुक्त विपक्ष की सलाह को दरकिनार करके, संगठन की कीमत पर, स्वयं कांग्रेस का प्रतिनिधि मण्डल लेकर प्रधानमंत्री से मिलने चले गए।

 राजनीति में तो इसका अर्थ घुटने टेकना होता है।

 क्या राहुल का यह कदम बचकाना नहीं है।

 कांग्रेस के लिए आत्मघाती नहीं है।

 यदि सरकार 10, जनपथ की दो-चार फाइलें खोल दे तो राहुल का क्या हाल हो।

 इससे भी बड़ा प्रश्न यह है कि राहुल गलती करते रहें तो उन्हें रोके कौन।

 कीमत देश ही चुकाएगा।

– गुलाब कोठारी।

सौजन्य – पत्रिका।

