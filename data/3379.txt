महिला अखाड़े की जगह (राष्ट्रीय सहारा )।

हरिद्वार में गंगा तट पर अर्धकुंभ मेले का आयोजन होने जा रहा है।

 इस मेले में आम जनता सहित साधु-संतों के अखाड़े भी बढ़-चढ़कर हिस्सा लेंगे।

 इस धार्मिंक आयोजन की महत्ता को देखते हुए कुछ वर्ष पूर्व गठित हुए महिला अखाड़े ने भी अन्य अखाड़ों की तरह अपने लिए मेला स्थल पर एक स्थान सुनिश्चित करने की मांग की थी।

 पता चला कि प्रशासन महिला अखाड़े को वांछित जगह देने जा रहा है तो इसका विरोध शुरू हो गया।

 कहा गया कि चूंकि इस महिला अखाड़े को अखिल भारतीय अखाड़ा परिषद ने मान्यता ही नहीं दी है, इसलिए इसे कुंभ मेला स्थल में जगह देना गलत है।

 आश्र्चय है कि जिस महिला अखाड़े की स्थापना धर्म के नाम पर महिलाओं में बढ़ रहे आडंबर को समाप्त करने के उद्देश्य से हुई है, उसे परंपरा के नाम पर खारिज करने का प्रयास हो रहा है।

 उल्लेखनीय है कि महिला संत त्रिकाल भवंता की अगुवाई में तीन वर्ष पूर्व ‘‘परी अखाड़ा’ नाम से महिला अखाड़े का गठन किया गया था।

, इलाहाबाद में संगम तट पर देश भर से जुटी 300 महिला साध्वियों-संतों ने देश के पहले महिला अखाड़े के गठन का ऐलान किया था।

 हिंदू संत समाज के अन्य अखाड़ों की तरह ही इसका अपना संविधान बनाने की बात भी इस मौके पर की गई थी।

 एक पृथक महिला अखाड़ा बनाने का उद्देश्य महिलाओं की सुरक्षा और उनके नारीत्व के सम्मान को बरकरार रखने की पहल करना बताया गया था।

 महिला अखाड़े की स्थापना के साथ यह आशा जुड़ी है कि यह धर्म के नाम पर महिलाओं में फैले अंधविासों को दूर करेगा और धर्म के दायरों के भीतर रहकर महिलाओं की स्थिति में सुधार के प्रयास करेगा।

 इन उद्देश्यों के तहत परी अखाड़े को कम से कम कुंभ मेला जैसे धार्मिंक आयोजनों में उपस्थित रहने और अपनी बात देश-समाज के सम्मुख लाने देने की छूट मिलनी चाहिए।

 पर यह दुर्भाग्य की बात है कि न तो इस अखाड़े को कहीं अपना शिविर लगाने की अनुमति दी जाती है और न ही अपनी बात सामने रखने का मंच प्रदान किया जाता है।

 इसके विरोधियों का मत है कि परी अखाड़े को 2013 में इलाहाबाद महाकुंभ में और 2015 में नासिक महाकुंभ (सिंहस्थ) में स्थान नहीं दिया गया था।

 इसे इन महापवरे में शाही स्नान में भी भाग नहीं लेने दिया गया था।

 इसलिए हरिद्वार में भी इसे इसकी अनुमति नहीं मिलनी चाहिए।

 इस बारे में त्रिकाल भवंता कह चुकी हैं कि पुरु षों के आधिपत्य और वर्चस्व वाले संतों के अखाड़े यह कभी नहीं चाहते कि कोई महिला अखाड़ा बने और उनके वर्चस्व को चुनौती देने की स्थिति में आए।

, उल्लेखनीय है कि महिला अखाड़े के गठन के साथ ही इस पर विवाद शुरू हो गए थे।

 कुछ अखाड़ों ने इसे मान्यता देने से सिरे से इनकार कर दिया था।

 तीन साल पहले प्रख्यात निरंजनी अखाड़ा की तरफ से बयान आया था कि हिंदू धर्म की परंपरा में मात्र तेरह अखाड़ों का ही विधान है।

 किसी अन्य अखाड़े के निर्माण की अनुमति नहीं है।

 यहां तक कहा गया कि अच्छा हो कि महिला संत अखाड़े के स्थान पर किसी अन्य संस्था का गठन करें।

 धार्मिंक मंच पर महिलाओं के पद-प्रतिष्ठान की पहलों का अक्सर ही विरोध होता रहा है।

 हरिद्वार में ही वर्ष 1998 के कुंभ आयोजन पर जब पहली बार एक महिला संत महामंडलेश्वर गुरु मां ज्योतिषानंद सरस्वती को पर्वताचार्य की उपाधि दिए जाने की कोशिश हुई थी, तो साधु-समाज ने प्रखर विरोध किया था।

 उसे मंजूर नहीं था कि किसी महिला संत को शंकराचार्य के समकक्ष ‘‘पर्वताचार्य’ की उपाधि प्रदान की जाए।

 इससे यह प्रश्न उठता है कि किसी धर्म प्रमुख के पद के लिए अथवा कोई अलग धार्मिंक मंच या अखाड़ा बनाने के लिए ऐसी क्या योग्यताएं या कसौटियां हैं, जिन पर सिर्फ पुरु ष ही खरे उतर सकते हैं।

 एक धर्म प्रमुख से अपेक्षा की जाती है कि अपने धर्म और मत को मानने वालों को सहिष्णुता का पाठ पढ़ाए।

 दूसरे धर्मो का आदर करना सिखाए।

 दीन-दुखियों की मदद करने की प्रेरणा दे।

 वह धर्म को कर्मकांडी दायरों से बाहर निकाले।

 इन कायरे के लिए जिस तरह के उदार स्वभाव और मानवीय गुणों की अपेक्षा हो सकती है, वे महिलाओं में कूट-कूट कर भरे होते हैं।

 वैसे उल्लेखनीय है कि आज कई स्त्रियां पुरोहिताई कर रही हैं।

 अनेक साध्वियां हैं, जिनके अनुयायियों की संख्या लाखों में हैं।

 दक्षिण में आनंदमूर्ति गुरु मां, ब्रह्मकुमारी दादी हृदयमोहिनी जैसे कुछ साध्वियों को समाज में आदर-सम्मान प्राप्त है।

, अतीत में भी कई महिलाओं ने शास्त्र विवेचन में योग्यता साबित की है।

 इतना ही नहीं, धर्मशास्त्रों में स्त्री को श्रेष्ठ स्थान दिया गया है।

 कहा जा सकता है कि मातृ शक्ति के उपासक देश में नारी को उच्च धार्मिंक पदों व अधिकारों से वंचित करना धर्म का अपमान है।

 देखने में आया है कि धर्म प्रमुख के रूप में प्राय: उन्हें अवसर नहीं दिया जाता है।

 धार्मिंक आयोजनों का केंद्र होने और उनमें बढ़-चढ़कर हिस्सा लेने के बावजूद महिलाएं न तो धर्मगुरु के रूप में स्वीकार्य होती हैं, और न ही उन्हें अहम आयोजनों में हिस्सा लेने दिया जाता है।

 इस संबंध में जो प्रमुख अड़चन नजर आती है, वह शायद यह है कि प्रत्येक धर्म और संत समाज में एक पदानुक्रम है।

 वहां शंकराचार्य या ऐसे ही धर्म प्रमुख के पदों के चयन की एक विशेष व्यवस्था बनी हुई है।

 लेकिन इसका यह मतलब तो नहीं होना चाहिए कि धर्म में नए दरवाजे न खोले जाएं।

, खास तौर से उस हिंदू धर्म परंपरा में, जो अपने जनतांत्रिक चरित्र के लिए दुनिया भर में जानी जाती है।

 जिसने समय के अनुरूप खुद को कई बार बदला है।

 अनेक उपासना पद्धतियों और धाराओं के सकारात्मक तत्वों को अपने भीतर जगह दी है-वहां ऐसी पहलकदमियों का विरोध क्यों होना चाहिए ।

 यह अवश्य है कि मध्यकाल में हमारे देश की स्त्रियों के पास सीमित धार्मिंक अधिकार थे।

 पूजा-पाठ और विभिन्न कर्मकांडों में उनकी भूमिका बेहद कम थी।

 पर धीरे-धीरे समाज ने उन्हें वे समस्त अधिकार दे दिए, जिनकी जरूरत थी।

 अपवादस्वरूप सिर्फ धर्म के मामले में ही यह संकोच अभी भी बरकरार दिखाई देता है।

 शायद इस समस्या की वजह यह है कि जो वर्ग समाज का नियंता रहा है, वही धर्मोपासना का भी नियमन करता आया है।

 यही कारण है कि स्त्री को लंबे समय तक धर्म के मामलों उपेक्षा सहनी पड़ी है।

 आज भी पुरु षों का एक तबका धार्मिंक विधि-विधानों पर अपना दबदबा बनाए रखना चाहता है।

 इस क्षेत्र में स्त्रियों की बढ़ती उपस्थिति उसके पुरु षवादी अहं को चोट पहुंचाती है।

 लेकिन जो सच्चे संत हैं, वे हमेशा धर्म के स्वरूप को ज्यादा से ज्यादा व्यापक बनाने के पक्षधर होंगे।

 धर्म में यह व्यापकता तभी आ सकती है, जब उच्च धार्मिंक पदों पर महिलाओं की नियुक्ति का रास्ता साफ किया जाएगा।

 क्या हमारा संत-समाज ऐसा कोई आदर्श स्थापित करने की पहल करेगा।

,  , सौजन्य :-राष्ट्रीय सहारा  ,11.01.2016,मनीषा सिंह।

