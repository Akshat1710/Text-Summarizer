हाथ से फिसलता अवसर (दैनिक जागरण : Editorial)।

इस बार बिहार में चुनाव के पहले ऐसी उम्मीद की जा रही थी कि विकास का मुद्दा बाकी सभी मुद्दों पर भारी पड़ेगा।

 भारत के लिए बिहार का योगदान औद्योगिक उत्पादन में आज भी दो प्रतिशत से काफी नीचे है।

 सकल घरेलू उत्पाद में बिहार का योगदान 2001 से 2010 तक मात्र 2.1 प्रतिशत था, आज भी इसमें नाममात्र की भी बढ़ोतरी नहीं हुई है।

 दूसरी ओर 2001 से 2010 के बीच महाराष्ट्र का योगदान 16.1 प्रतिशत, गुजरात का 9 प्रतिशत, तमिलनाडु का 7.9 प्रतिशत, आंध्र प्रदेश का 7.6 प्रतिशत था।

 आज इन चार प्रदेशों का भारत के सकल घरेलू उत्पाद में योगदान 44 प्रतिशत सज् भी ज्यादा है।

 प्रति व्यक्ति आय में भी बिहार काफी पीछे है।

 मधेपुरा और सुपौल जैसे जिलों में तो आज भी प्रति व्यक्ति मासिक आय 750 रुपये से कम है।

 बिहार, जहां राज्य की कुल जनसंख्या के नब्बे प्रतिशत से ज्यादा व्यक्ति गांवों में रहते हैं और उनका मुख्य पेशा कृषि है, वहां पिछले पांच सालों में खेती योग्य भूमि में वृद्धि आधा प्रतिशत से भी कम हुई है और प्रति हेक्टेयर उत्पादन दर में भी वृद्धि न के बराबर है।

 ऑर्गेनिक फार्मिग में बिहार नाटकीय वृद्धि दर्ज करने की क्षमता रखता है, लेकिन 2013-14 में इस पर 150 करोड़ रुपये से भी कम रकम खर्च की गई।

 बिहार के सकल घरेलू उत्पाद में औद्योगिक उत्पादन का योगदान 2011-12 में जहां 19.9 प्रतिशत था वहीं 2013-14 में यह घटकर 18.4 प्रतिशत हो गया।

, 2006-07 में बिहार में एक लाख 63 हजार पंजीकृत लघु एवं सूक्ष्म औद्योगिक इकाइयां थीं, जो 2013-14 तक सिर्फ एक लाख 98 हजार तक ही पहुंचीं यानी आठ सालों में वृद्धि मात्र 35000 अर्थात् 2.5 प्रतिशत से भी कम रही।

 2007-08 में जहां 7202 नए लघु एवं सूक्ष्म उद्योगों की इकाई पंजीकृत की गई थीं वहीं 2013-14 में सिर्फ 3133 इकाई का ही पंजीकरण हुआ।

 भारत की प्रति व्यक्ति औसत विद्युत खपत की तुलना में बिहार भारत से लगभग आठ गुना नीचे है।

 विद्युत की उपलब्धता विकास में सबसे बड़ी भूमिका निभाती है और यहां भी बिहार काफी पीछे खड़ा दिखाई देता है।

 दशकीय जनसंख्या वृद्धि दर में बिहार काफी आगे है।

 जहां राष्ट्रीय वृद्धि दर 17.6 प्रतिशत है वहीं बिहार में यह 25.1 प्रतिशत है।

 जनसंख्या वृद्धि दर तो अवश्य ही कम होनी चाहिए, किंतु सड़क निर्माण में वृद्धि दर स्वागतयोग्य है।

 नि:संदेह सड़क निर्माण के क्षेत्र में बिहार में उल्लेखनीय प्रगति हुई है।

 2013 में बिहार में कुल एक लाख 80 किलोमीटर पक्की सड़क थी और 2014 के पहले नौ महीने तक में 45,000 किलोमीटर से भी अधिक नई सड़कों का निर्माण कार्य पूरा कर लिया गया।

 100 वर्ग किलोमीटर के क्षेत्र में जहां भारत का औसत 2012-13 में 142.67 था वहीं बिहार इससे काफी आगे निकलकर 192.78 के औसत पर पहुंच गया था।

 हालांकि एक साल पहले तक यानी वर्ष 2011-12 में बिहार भारत के औसत से पीछे था।

 2011-12 में जहां भारत का औसत 127.76 था वहीं बिहार का औसत 119.72 था।

 दूसरी ओर शिक्षा के क्षेत्र में मामला उलटा है।

 आज बिहार में सरकारी और गैर-सरकारी महाविद्यालयों की संख्या लगभग 665 है और इसमें सिर्फ 10 महाविद्यालय तकनीकी व अभियंत्रण के हैं।

 मेडिकल कॉलेज की संख्या तो और भी कम है।

 बैंकिंग के क्षेत्र में भी बिहार की हालत ऋण-जमा अनुपात में सबसे ज्यादा खराब है।

 राष्ट्रीय अनुपात जहां 78 प्रतिशत है वहीं बिहार में यह सिर्फ 47 प्रतिशत है।

 अर्थात अगर बिहार के लोगों का बिहार के बैंकों में एक लाख रुपया जमा है तो बैंक उसमें से सिर्फ 47000 बिहार में ऋण के तौर पर वितरित करता है और बाकी सारी पूंजी बिहार के बाहर चली जाती है।

 यानी बिहार का पैसा, बैंक दूसरे राज्यों में ऋण के तौर पर बांटते हैं।

 औद्योगिक विकास तो ऋण के सहारे ही होता है।

 क्या इस तरह का बदतर औसत बिहार की बदहाली के लिए जिम्मेदार नहीं है।

 क्या बिहार की जनता को यह जानने का हक नहीं है कि ऐसा क्यों हो रहा है।

, भोजपुर, मुंगेर, सिवान जैसे जिलों में तो ऋण-जमा अनुपात 30 प्रतिशत से भी कम है।

 अररिया, बांका, बेगूसराय, कैमूर, किशनगंज, खगड़िया, कटिहार, मुजफ्फरपुर, पूर्णिया, रोहतास, समस्तीपुर, शिवहर, सुपौल, पूर्वी और पश्चिमी चंपारण जैसे जिलों में यह औसत 40 प्रतिशत के आसपास है।

 विदेशी पूंजी निवेश के मामले में भी बिहार काफी पीछे खड़ा है।

 उदाहरण के तौर पर जहां 2011-12 में उत्तर प्रदेश को 37 विदेशी पूंजी निवेश के आवेदन मिले वहीं बिहार को महज सात।

 आज तो 2-4 आवेदन के भी लाले पड़े है।

 भारत में वित्त वर्ष 2013-14 में एक लाख 95 हजार करोड़ रुपये का विदेशी पूंजी निवेश हुआ और यह निवेश 2014-15 में बढ़कर 2 लाख 90 हजार करोड़ रुपये तक पहुंच गया है।

 बिहार इस निवेश में कहीं भी नजर नहीं आता जो कि दुखद है।

 बिहार आज चुनावी दौर में है, लेकिन विकास की तो कहीं कोई बात ही नहीं हो रही है।

 सारा बिहार, जाति और धर्म के नाम पर बंटा हुआ दिखता है।

 ध्रुवीकरण अपने उच्चतम स्तर पर है।

 शायद इसीलिए चुनावी महाकुंभ में बिहार के विकास की बात नेताओं को बेमानी दिखती है।

 चुनाव प्रचार में ऊल-जुलूल बयान, भड़काने वाले भाषण और अनर्गल आरोप-प्रत्यारोप का सिलसिला थमने का नाम नहीं ले रहा है।

, पुरानी कहावत है यथा राजा तथा प्रजा।

 राजतंत्र में तो ऐसा होता ही था, लेकिन लोकतंत्र में बात उलट जाती है, यथा प्रजा तथा राजा।

 यानी जैसी प्रजा होगी वैसा ही हमारा राजा होगा।

 आज लोकतंत्र में सरकार को दिशा आम जनता दिखाती है और चुनाव में मतदान की शक्ति आम जनता का सबसे बड़ा हथियार होता है।

 चुनाव के बचे हुए चरण बिहार की दशा और दिशा तय करेंगे और इन्हीं चरणों की आठ नवंबर के बाद बिहार में किसकी सरकार बनेगी, उसमें निर्णायक भूमिका होगी।

 उम्मीद की जानी चाहिए कि बिहार की जनता हवाई बयानबाजी के बजाय यथार्थ को समङोगी और अपने विवेक से सही और जवाबदेह सरकार का चुनाव करेगी।

 सौजन्य :- दैनिक जागरण , 26.10.2015 , राजीव मिश्र(बहुराष्ट्रीय कंपनी के अधिकारी हैं और लोकसभा टीवी के सीईओ रह चुके हैं)।

