स्थायी इलाज नहीं है यह (राष्ट्रीय सहारा)।

काला धन घोषणा योजना 2016 सुपर-सफल मानी जा सकती है।

 करीब 65, 250 करोड़ रु पये की घोषणा इसके तहत हुई यानी कुल मिलाकर सरकार को करीब 29,362 करोड़ रु पये कर-दंड वगैरह के तौर पर मिल जायेंगे।

 कुल मिलाकर 65,250 करोड़ रुपये आर्थिक व्यवस्था में आधिकारिक तौर पर आ जाएंगे।

 एक हफ्ते पहले तक ऐसी आशंका व्यक्त की जा रही थी कि 2016 की काला धन घोषणा योजना खास कारगर नहीं होगी।

 पर योजना के आखिरी दिनों में (30 सितम्बर आखिरी तारीख थी) इस योजना ने पिकअप किया और जो परिणाम सामने आए, उसने साबित किया कि यह अब तक की सबसे सफल काला धन घोषणा योजना है।

 1997 में आयी काला धन घोषणा के तहत कुल 33,000 करोड़ रु पये घोषित किये गये थे, पर उस वक्त बतौर कर आदि उससे करीब 9,760 करोड़ रु पये जुटाये जा सके थे, क्योंकि उस समय व्यक्तियों से कुल 30 प्रतिशत और कंपनियों से कुल 35 प्रतिशत वसूले गए थे।

, 2016 की स्कीम में कुल कर वगैरह की वसूली 29,362 करोड़ रु पये संभावित है, क्योंकि इस बार कर आदि की वसूली रेट 45 फीसद रही है।

 इस स्कीम की कामयाबी यों भी समझी जा सकती है कि पूरे ढाई साल में यह सरकार सारी धर-पकड़ के बावजूद कुल 56,378 करोड़ रुपये की अघोषित आय बरामद कर पायी थी, उससे ज्यादा रकम तो इस स्कीम में आ गयी।

 इस बार 64,275 लोगों ने इस स्कीम के तहत अपनी रकम घोषित की है।

 यानी प्रति घोषणाकर्ता-व्यक्ति करीब करीब एक करोड़ रुपये की घोषणा हुई है।

 यह औसत भी 1997 के औसत के मुकाबले बहुत बेहतर है।

 1997 में प्रति घोषणाकर्ता व्यक्ति करीब 7 लाख रुपये की रकम बैठी थी।

यह स्कीम तो सफल मानी जा सकती है, पर मूल मसला वहीं का वहीं खड़ा है कि अर्थव्यवस्था ऐसी कैसी बने कि अघोषित आय, काली आय का पैदा होना बंद हो जाए।

 वरना फिर वही होगा कि कुछ सालों बाद फिर किसी ना किसी रूप में ऐसी ही कोई काला धन घोषणा स्कीम लानी पड़ेगी, जो नैतिक तौर पर ठीक नहीं होगी।

 काला धन घोषणा स्कीम कभी भी नैतिक तौर पर ठीक नहीं मानी जा सकती।

 एक ईमानदार अपनी कमाई पर कर देता है, कोई बेईमान कर नहीं देता और उसे प्लाट-मकान में लगा देता है, तो वह बेईमान व्यक्ति कुछ समय बाद बहुत संपन्न हो जाएगा और फिर बाद में कभी किसी काला धन स्कीम का फायदा उठाकर अपनी काली कमाई को सफेद कर लेगा।

 यह एक तरह से ईमानदार करदाताओं के साथ अन्याय है।

 यह ठीक है कि कालाधन स्कीम में घोषणाकर्ताओं को पेनल्टी भी देनी पड़ती है।

 पर पेनल्टी से कोई भी गलत काम जायज नहीं हो जाता है।

 इसलिए इस तरह की कालाधन स्कीमों को हद से हद एक कामचलाऊ हल ही माना जा सकता है।

, दीर्घकाल में अर्थव्यवस्था को ऐसा बनाना होगा, जिसमें काला धन पैदा होने के आसार खत्म ना भी हों, तो न्यूनतम हो जाएं।

काले धन का पैदा होना तब मुश्किल किया जा सकता है, जब कानून बहुत ठोस तरीके से काम करता हुआ दिखे।

 बहुत कम भ्रष्टाचारियों को ठोस सजा हो पाती है।

 भ्रष्टाचार करने की लागत बहुत कम है और प्राप्तियां बहुत ज्यादा हैं।

 स्मगलिंग, नशे के कारोबार तो काला धन पैदा करने के बड़े स्रेत हैं, पर भारत के कई सरकारी दफ्तरों में काला धन नियमित तौर पर पैदा होता है ।

 तमाम राज्यों में जमीन की रजिस्ट्री करानेवाले दफ्तरों में जाइए तो पता लग जाएगा कि कालाधन कहां से आ रहा है और कहां जा रहा है।

 दो करोड़ की प्रापर्टी की रजिस्ट्री एक करोड़ रु पये में करायी जा रही है, भले ही सौदा दो करोड़ में हुआ हो।

 एक करोड़ रु पये नकद दिया जाना है और रजिस्ट्री के दफ्तर में ऊपर से लेकर नीचे तक सब सुविधा शुल्क में तरबतर हैं।

 नकद लेन-देन काली अर्थव्यवस्था का आधार है।

 काले धन की कमर तोड़ने के लिए जरूरी है कि अर्थव्यवस्था में नकद आधारित लेन-देन न्यूनतम हों।

ऑनलाइन शापिंग की धरपकड़ आसान है, क्योंकि उसके रिकार्ड होते हैं।

 ऑफलाइन शापिंग की धर-पकड़ मुश्किल है।

, जमीन और सोने के सौदों में अघोषित आय का बड़ा हिस्सा जाता है।

 अगर किसी विधि से सोने की खरीद को पूरे तौर पर दस्तावेजित कर दिया जाए तो अघोषित आय को बड़ी हद तक सामने लाया जा सकता है।

 सोने की नान-कैश खरीद यानी ऑनलाइन भुगतान के जरिए या क्रेडिट डेबिट कार्ड के जरिये होनेवाली खरीद को अधिकाधिक किया जा सके, तो रिकार्ड दुरु स्त मौजूद रहेंगे।

 सोने की खरीद को पूरा कैश रहित नहीं बनाया जा सकता, पर इसमें कैश की संलग्नता न्यूनतम करके काले धन, अघोषित धन के एक हिस्से को पैदा होने से रोका जा सकता है।

 ऑनलाइन भुगतान तकनीकी तौर पर अब असंभव नहीं है, जब आटो रिक्शेवालों से लेकर पानवाले तक पेटीएम के जरिए भुगतान लेने की घोषणा कर रहे हैं, यानी वे कैशरहित सौदे कर रहे हैं, तो साफ होता है कि तकनीक तो अब ऐसी सुलभ है कि छोटे या बड़े भुगतान भी कैशरहित हो सकते हैं।

 कैशरहित भुगतानों को छूट, कैशबैक देकर इन्हें प्रोत्साहन दिया जाना चाहिए।

, हार्वर्ड विविद्यालय के प्रोफेसर कैनेथ रोगौफ की हाल में एक किताब आयी है-कर्स आफ कैश जिसका हिंदी में आशय है नकद का अभिशाप।

 इसमें उन्होंने साबित किया है कि नकदी आधारित अर्थव्यवस्था कालेधन की जननी है।

 उदाहरण के लिए अगर अर्थव्यवस्था से बड़े नोट ही हटा दिए जाएं सिर्फ छोटे नोट ही चलने दिए जाएं तो ही बड़ी हद तक अर्थव्यवस्था को सुधारा जा सकता है।

 रोगौफ कहते हैं कि कैश से क्राइम आता है क्योंकि यह बेनामी होता है।

 बड़ी घूस देने के लिए अगर छोटे नोटों का प्रयोग हो तो घूसखोरी कम हो जाएगी।

 भारत में जैसे देश में जो अपने को सॉफ्टवेयर पॉवर कहता है, जहां एक अरब से ज्यादा आधार कार्ड हैं, जहां पानवाले भी पेटीएम के जरिए भुगतान ले रहे हैं, देर-सबेर कम कैश की अर्थव्यवस्था के बारे में सोचना होगा।

 तब धर-पकड़ आसान हो जाएगी।

 वरना तो कुछ सालों बाद फिर काला धन घोषणा स्कीम आएगी, जो कभी भी स्थायी हल के तौर पर चिह्नित नहीं की जा सकती।

– आलोक पुराणिक।

सौजन्य :- राष्ट्रीय सहारा , 3-10-2016।

