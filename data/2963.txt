सौवें साल में इंदिरा गांधी (हिन्दुस्तान)।

वह इलाहाबाद की सुस्त दोपहर थी।

 मैं जॉर्ज टाउन से गुजर रहा था कि एक छोटे से बंगले के बाहर पीएसी के तमाम जवान खड़े दिखाई दिए।

 संयोगवश एक परिचित पुलिस अधिकारी भी वहां खड़े थे।

, उस जमाने में आर्म्ड पुलिस की तैनाती बड़ी बात मानी जाती थी।

 मुझे जानकारी थी कि यह बंगला नेहरू परिवार के एक करीबी रिश्तेदार का है।

 कौतूहलवश मैंने स्कूटर रोका और अधिकारी से पूछा कि क्या हो गया, यहां क्यों खड़े हैं।

 उनका प्रतिप्रश्न था, ‘आपको मालूम नहीं, अभी एक घंटे में श्रीमती गांधी यहां पहुंचने वाली हैं।

’ मैं अवाक्।

 रात के साढे़ आठ बजे किसी खबर के सिलसिले में मेरी जिलाधिकारी से बात हुई थी।

 उन्होंने इसका जिक्र तक नहीं किया था।

 क्या वह खुद अनभिज्ञ थे।

 या, यह यात्रा ‘गोपनीय’ थी।

, उन दिनों मोबाइल फोन नहीं थे और यह सब पता करने का कोई और जरिया नहीं था।

 मैं वहीं ठहरकर इंतजार करने लगा।

 कुछ देर बाद प्रधानमंत्री का काफिला आ पहुंचा।

 वह पोर्टिको में कार से उतरीं और अंदर चली गईं।

 उनके साथ तत्कालीन मुख्यमंत्री श्रीपति मिश्र और दो अन्य वरिष्ठ नेता थे।

 बंगले के बाहर मेरी प्रतीक्षा जारी थी कि इसी बीच एक पत्रकार मित्र और वहां आ पहुंचे।

 वह भी मेरी ही तरह वहां से गुजर रहे थे।

 उस जमाने में इलाहाबाद जैसे शहरों में ज्यादा पत्रकार नहीं होते थे।

 मीडिया अपने विविध अवतारों में इतना बड़ा आकार ले लेगा, यह कल्पनातीत था।

 हम पत्रकारों के सामने सवाल यह था कि प्रधानमंत्री से कैसे मिला जाए।

, अधीरता भरे उन पलों के बीच अचानक श्रीपति मिश्र बरामदे में नजर आए।

 मैंने जोरदार आवाज में उनसे अपनी तरफ आने की गुहार लगाई।

 नई पीढ़ी को यह भी बताता चलूं कि उन दिनों नेताओं की सुरक्षा का तामझाम ऐसा नहीं होता था।

 मिश्रजी मुझे पहचानते नहीं थे, फिर भी वह कुछ कदम आगे बढ़े।

 मैंने बताया कि हम दोनों पत्रकार हैं और प्रधानमंत्री से मिलना चाहते हैं।

 वह होठों ही होठों में कुछ बुदबुदाए और अंदर चले गए।

, कुछ देर बाद इंदिरा गांधी बाहर निकलीं।

 परिचारक ने गाड़ी का दरवाजा खोल दिया था।

 लेकिन वह अचानक मुड़ीं, कुछ कहा।

 एक सुरक्षाकर्मी हमारी ओर दौड़कर आया और बोला कि प्रधानमंत्री आप लोगों को बुला रही हैं।

 हम दोनों अंदर ले जाए गए।

 मैंने उनसे दो-तीन सवाल पूछे।

 उन्होंने संक्षिप्त जवाब दिए और अचानक मेरी ओर गौर से देखा।

 साथ-साथ सवाल पूछा कि तुम वाकई पत्रकार हो।

 देखने में तो कॉलेजिएट लगते हो।

 फिर मेरे जवाब का इंतजार किए बिना ही कहा कि अगर पत्रकार हो, तो थोड़ा पढ़ो-लिखो।

 तुम्हें मालूम है न कि इलाहाबाद में पंडितजी (जवाहरलाल नेहरू) राव साहब (बालकृष्ण राव) जैसे पत्रकार हुए हैं।

 इससे पहले वह बता चुकी थीं कि उन्होंने अचानक ‘प्रयाग’ आने का फैसला इसलिए किया, क्योंकि उनकी बुजुर्ग रिश्तेदार बीमार हैं और मैं विदेश जाने वाली हूं।

, इमरजेंसी को हटे तब तक पांच या छह वर्ष बीत चुके थे।

 ऑपरेशन ब्लू स्टार कुछ ही महीनों में उनकी प्रसिद्धि पर गाज गिराने को तैयार था।

 इलाहाबाद तेवर से बगावती शहर है।

 वहां कुछ लोग उन्हें ‘तानाशाह’ कहते, पर यह सच है कि वह आमजन और पत्रकारों के लिए आज के अदना नेताओं से कहीं ज्यादा उपलब्ध थीं।

 उस दिन उनके सवाल मुझे उलाहना नहीं, किसी बुजुर्ग की सीख की तरह लगे थे।

 अक्सर सामाजिक शिष्टाचार की सीमा लांघने वाले मौजूदा राजनेता उनसे सबक ले सकते हैं।

 तब और अब के बीच हमारे मध्य सियासत में पनपे अंधेपन का लंबा सिलसिला बिछा हुआ है, जो लोकतंत्र के लिए शुभ संकेत नहीं है।

, इंदिरा गांधी पर लौटते हैं।

 ‘गूंगी-गुड़िया’ के खिताब से बतौर प्रधानमंत्री अपने जीवन की पारी शुरू करने वाली इंदिरा गांधी जब 31 अक्तूबर, 1984 को अपने ही अंगरक्षकों की गोलियों का शिकार हुईं, तो पूरा देश रो पड़ा था।

 बतौर पत्रकार मैंने शर्मनाक दंगों को अपनी आंखों के सामने घटित होते देखा, पर मुट्ठी भर आतताइयों को छोड़ दें, तो यह सच है कि उस दिन बहुतों के घर में खाना नहीं पका था।

 उनके अंतिम संस्कार में 127 देशों के राष्ट्रपति, उप-राष्ट्रपति या प्रधानमंत्री शामिल हुए थे।

 तीसरी दुनिया के ‘लौह-पुरुष’ यासिर अराफात को किसी ने इससे पहले फूट-फूटकर रोते नहीं देखा था।

अपने कालखंड की वह निर्विवाद तौर पर सर्वाधिक असरदार हुक्मरानों में से एक थीं।

, यह उन्हीं की इच्छाशक्ति थी कि दुनिया के विरोध के बावजूद उन्होंने पाकिस्तान को दो टुकड़ों में बांट दिया।

 राजाओं की अंधभक्ति के जमाने में उनका ‘प्रिवी पर्स’ खत्म कर दिया और बैंकों के साथ तमाम संस्थाओं का राष्ट्रीयकरण कर यह जता दिया कि वह किसी भी कॉरपोरेट या विदेशी ताकत के आगे घुटने टेकने वाली नहीं थीं।

 अमेरिकी राष्ट्रपति रिचर्ड निक्सन ने जब उनका ‘बूढ़ी जादूगरनी’ कहकर अपमान किया, तब वह घबराई नहीं।

 सोवियत शीर्ष पुरुष लियोनिद ब्रेझनेव के साथ संपर्क बढ़ा उन्होंने भारत के लिए अंतरराष्ट्रीय कूटनीति में नया मंच तैयार किया।

 घरेलू मोर्चे पर उनके जन-हितकारी कार्यों की लंबी फेहरिस्त है, लेकिन उन्हें एकाधिकारवादी, चाटुकारितापसंद और वंशवादी नेता के तौर पर पेश करने की कोशिश की जाती है।

 आज के सत्तानायकों से तुलना कर देखिए।

 तमाम सवालों के जवाब आपको अधीरता से प्रतीक्षा करते मिल जाएंगे।

, उनके विरोधी आपातकाल या ऑपरेशन ब्लू स्टार के बहाने उनकी छवि मटियामेट करने की कोशिश करते हैं।

 वे यह कैसे भूल जाते हैं कि आपातकाल के बाद उन्होंने 1980 के लोकसभा चुनाव और तमाम प्रादेशिक चुनाव जीते।

 यही नहीं, उनकी दर्दनाक मौत के बाद कांग्रेस ने पंजाब में दो बार सरकार बनाई।

 यह उनके व्यक्तित्व का करिश्मा था कि लोगों ने उनकी इन दो ऐतिहासिक गलतियों पर अपने मतों के जरिये परदा डालना मंजूर किया।

कहने की जरूरत नहीं, लोकतंत्र में जन-अदालत का फैसला सर्वोपरि होता है।

, इंदिरा गांधी अगर जिंदा होतीं, तो इस 19 नवंबर को सौवें साल में कदम रखतीं।

 यह ठीक है कि देह का क्षरण हो जाता है, पर चर्चित लोगों की वास्तविक मृत्यु तो तभी होती है, जब वे लोगों की स्मृतियों और चर्चा से बाहर हो जाएं।

 जिस देश में लगभग 50 फीसदी लोग उनकी मृत्यु के बाद पैदा हुए हों, वहां वह मौत के 32 वर्ष बाद भी रह-रहकर गुफ्तगू के केंद्र में आ जाती हैं।

 क्यों।

 इस सवाल के जवाब में उन पर लगे तमाम आरोपों का स्पष्टीकरण छिपा हुआ है।

उम्मीद है, शताब्दी वर्ष इंदिरा गांधी के साथ इंसाफ करेगा।

@।

.@.।

– शशि शेखर।

सौजन्य – हिन्दुस्तान, 21-11-2016।

