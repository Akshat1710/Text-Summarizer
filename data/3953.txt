पारेख एल्युमिनेक्स व आलोक इंड. से बढ़ा फेडरल बैंक का दर्द (बिजनेस स्टैनडर्ड : Editorial)।

फेडरल बैंक के दो बड़े कॉरपोरेट खाते आलोक इंडस्ट्रीज और पारेख एल्युमिनेक्स डूबत ऋण वाली श्रेणी में चले गए हैं और इस तरह से बैंक की संपत्ति की गुणवत्ता पर दबाव बढ़ा रहे हैं।

 इस प्रगति की जानकारी रखने वाले दो व्यक्ति ने बिजनेस स्टैंडर्ड को यह जानकारी दी।

 आलोक इंडस्ट्रीज और पारेख एल्युमिनेक्स के अलावा तीन अन्य कॉरपोरेट खाते एनपीए की श्रेणी में चले गए हैं।

 एक खाता फार्मा पैकेजिंग से जुड़ा हुआ है जबकि दूसरा पेट्रोकेमिकल और एक अन्य स्वास्थ्य सेवा से जुड़ा हुआ है।

, बैंकरों ने कहा कि आलोक इंडस्ट्रीज को कुछ तिमाही से अपने कर्ज के पुनर्भुगतान में मुश्किल हो रही है।

 27 मई 2015 को रेटिंग एजेंसी केयर रेटिंग ने आलोक इंडस्ट्रीज की बैंक सुविधा व एनसीडी को दी गई रेटिंग निलंबित कर दी थी।

 रेटिंग एजेंसी ने आलोक इंडस्ट्रीज की तरफ से सूचना नहीं दिए जाने के बाद यह कदम उठाया था।

 करीब एक साल पहले 1 अक्टूबर 2014 को केयर ने लंबी अवधि के कर्ज व गैर-परिवर्तनीय ऋणपत्र की रेटिंग बीबीबी से घटाकर बीबीबी (-) कर दिया था।

 तब कंपनी के ऊपर बैंक का लंबी अवधि का कर्ज व अल्पावधि कर्ज करीब 18,585 करोड़ रुपये था।

 जबकि एनसीडी करीब 1,000 करोड़ रुपये का था।

, आलोक इंडस्ट्रीज का प्रवर्तन जिवराजका परिवार कर रहा है और यह कॉटन स्पिनिंग, पॉलिएस्टर यार्न, एपैरल फैब्रिक्स, होम टेक्सटाइल्स और गारमेंट्स में काम कर रही है।

 दूसरी ओर कहा जाता है कि पारेख एल्युमिनेक्स एल्युमिनियम कंटेनर की सबसे बड़ी निर्यातक है।

 फेडरल बैंक ने इस पर यह कहते हुए टिप्पणी करने से मना कर दिया कि वह क्लाइंट से जुड़ी जानकारी मुहैया नहीं कराता।

, अप्रैल 2014 में केयर ने पारेख एल्युमिनेक्स लिमिटेड की प्रतिभूतियां व बैंंक सुविधा की रेटिंग निलंबित कर दी थी क्योंकि रेटिंग की निगरानी के लिए जरूरी सूचना नहीं मिली।

 बैंक के बेसल-3 डिस्क्लोजर के मुताबिक, 30 सितंबर 2015 को कपड़ा क्षेत्र पर इसका कर्ज 1375 करोड़ रुपये और धातु क्षेत्र पर 2354 करोड़ रुपये था।

 सितंबर में समाप्त तिमाही में पांच कॉरपोरेट खाते ने एनपीए में 174 करोड़ रुपये की बढ़ोतरी की।

 इसके अलावा 155 करोड़ रुपये का योगदान छोटे व मझोले उद्यम, 57 करोड़ रुपये खुदरा क्षेत्र और 19 करोड़ रुपये का योगदान कृषि क्षेत्र ने किया।

 इसके परिणामस्वरूप बैंक की संपत्ति की गुणवत्ता इस तिमाही में दबाव में आ गई और कुल उधारी के प्रतिशत के तौर पर एनपीए बढ़कर 2.90 फीसदी पर पहुंच गया, जो एक साल पहले की समान अवधि में 2.10 फीसदी रहा था।

 शुद्ध एनपीए अनुपात भी बढ़कर 1.33 फीसदी पर पहुंच गया, जो पिछले साल की समान अवधि में 0.66 फीसदी रहा था।

 इसके परिणामस्वरूप बैंक का प्रावधान करीब दोगुना हो गया।

 इस वजह से बैंक का मुनाफा 33 फीसदी घट गया।

सौजन्य :- बिजनेस स्टैनडर्ड, 23.1.2015,  ।

