कंक्रीट की उपयोगिता को लेकर बदलनी होगी अपनी मानसिकता (बिजनेस स्टैंडर्ड)।

एक सफल बताए जाने वाले अचल संपत्ति कारोबारी ने कंक्रीट पर एक आलेख लिखा है जो एक जनसंपर्क संस्थान के जरिए मुझे मिला।

 यह आलेख कंक्रीट को लेकर एक नई दृष्टिï पैदा करता है।

 हमारे मौजूदा शहरी जीवन में कंक्रीट की भूमिका पर किसी भी तरह की चर्चा का सतत अभाव देखने को मिलता है।

 लेकिन भवन निर्माण कारोबारियों के लिए यह आवश्यक है कि वे ऐसे मसलों को लेकर संवेदनशील रहें।

 केवल तभी वे एक स्थायी कारोबारी मॉडल विकसित कर सकेंगे और अवांछित विकास से बच सकेंगे।

आलेख की शुरुआत ही कंक्रीट के जंगल शब्द पर दुख जताने के साथ होती है।

 आलेख कहता है कि कंक्रीट शब्द काफी समय से चलन में है और आज के संदर्भ में इसका योगदान अहम है।

 आलेख कहता है कि कंक्रीट पूरी तरह पर्यावरण के अनुकूल निर्माण सामग्री है जो मजबूत और टिकाऊ घर बनाने के काम आता है।

 कंक्रीट में सीमेंट का इस्तेमाल किया जाता है और यह सीमेंट प्रचुर मात्रा में देश में उपलब्ध चूना पत्थर से बनता है।

 लेकिन सीमेंट में कुछ मात्रा में ब्लास्ट फर्नेंस लावा अथवा राखड़ मिलाई जा सकती है।

 ये पदार्थ कोयला आधारित बिजली संयंत्र और इस्पात उद्योग से निकलते हैं।

 इस तरह कंक्रीट अवशिष्टï पदार्थ के पुनर्चक्रीकरण का काम करता है।

, टिकाऊपन की बात करें तो कंक्रीट अन्य निर्माण सामग्री पर बहुत भारी पड़ता है।

 कंक्रीट का एक और फायदा यह है कि यह ताप को अवशोषित करता है।

 इससे गर्म और ठंडा करने का बिल काफी हद तक कम होता है।

 कंक्रीट की इमारत में आप कम क्षमता वाले वातानुकूलक लगा सकते हैं जिससे बिजली के बिल की काफी हद तक बचत होती है।

 कंक्रीट का रंग हलका होता है और वह सौर विकिरण का परावर्तन करता है।

 इतना ही नहीं कंक्रीट के निर्माण में कोई अवशिष्टï नहीं निकलता।

 इसके इस्तेमाल की उम्र खत्म होने के बाद कंक्रीट का इस्तेमाल दोबारा नया कंक्रीट बनाने में किया जा सकता है।

, पहली बात तो यह कि कंक्रीट का जंगल शब्द पुराना पड़ चुका है।

 यह उस वक्त की बात है जब जंगल को नकारात्मक शब्द माना जाता था।

 आज जंगल की खूबसूरती और उपयोगिता की मिसाल दी जाती है।

 जंगल में ट्रैकिंग एक नया लोकप्रिय होता खेल है और यह इको-टूरिज्म का अहम हिस्सा है।

 अगर आप किसी कंक्रीट निर्मित क्षेत्र की निंदा ही करना चाहते हैं तो उसे कंक्रीट निर्मित नरक कह सकते हैं।

, दूसरी बात यह कि कंक्रीट पर्यावरण की दृष्टिï से बेहतर तो कतई नहीं है।

 सीमेंट कंक्रीट का अहम हिस्सा है और सीमेंट निर्माण की प्रक्रिया पर्यावरण पर कई नकारात्मक प्रभाव डालती है।

 इसके निर्माण की प्रक्रिया में खासी ऊर्जा खपत होती है और भारी मात्रा में कार्बन डाइ ऑक्साइड का उत्सर्जन होता है।

 दुनिया भर में होने वाले कार्बन डाइ ऑक्साइड के उत्सर्जन में सीमेंट की हिस्सेदारी चार-पांच फीसदी होती है।

 अगर सीमेंट के एक हिस्से के रूप में राखड़ या स्लैज का इस्तेमाल किया जाए तो जरूर काफी हद तक अंतर आ सकता है।

 यह तो हुई सीमित करने या नियंत्रित करने की बात।

 प्राथमिक तौर पर सीमेंट या कंक्रीट को पर्यावरण की दृष्टिï से बेहतर तो कतई नहीं माना जा सकता है।

, तीसरी बात, कंक्रीट गर्मी का अवशोषण करता है और इसे धीमी गति से छोड़ता है।

 देश के अधिकांश हिस्सों में गर्मियों की शुरुआती शामों में जब घरों के बाहर मौसम खुशनुमा रहता है तब अपार्टमेंट अंदर से ओवन की तरह तपते हैं।

 सर्दियों की सुबह जब घरों के बाहर गुनगुनी धूप मजे देती है उस वक्त घरों के भीतर जबरदस्त ठंड का माहौल रहता है।

 निश्चित तौर पर छतों और सड़कों के निर्माण में जिस अस्फाल्ट का प्रयोग किया जाता है, वह इन हालात के लिए अधिक दोषी है लेकिन इसका यह मतलब नहीं है कि कंक्रीट अच्छा हो गया।

 चौथी बात, सड़कों, पैदल पथ और पार्किंग आदि के कंक्रीट से बनने के कारण बहुत बड़ी मात्रा में पानी का रिसाव नहीं हो पाता और वह भूजल रिचार्ज के काम नहीं आ पाता।

 नदियों के किनारे कंक्रीट से निर्माण करने से बाढ़ आने और मिट्टïी के क्षरण की घटनाएं बढ़ती हैं।

 इसके लिए रिसाव वाले कंक्रीट का इस्तेमाल किया जाना चाहिए।

, यह बात भी मूर्खतापूर्ण है कि आप कंक्रीट के अपार्टमेंट में रहकर अपना बिजली बिल कम कर सकते हैं क्योंकि वहां कम क्षमता वाले एसी से काम चल सकता है।

 रहने के लिहाज से ईंट के पुराने मकान ही आदर्श हैं जिनमें पर्याप्त दरवाजे खिड़की होते हैं और हवा आसानी से आतीजाती है।

 वहां बिना एसी के भी काम चल सकता है।

 इन तमाम बातों का यह अर्थ नहीं है कि कंक्रीट कोई ऐसी बुराई है जिससे निपटा ही नहीं जा सकता है।

 इसके विपरीत कंक्रीट इस पृथ्वी पर पानी के बाद दूसरा सबसे अधिक इस्तेमाल किया जाने वाला पदार्थ है।

 दुनिया भर में इसका इस्तेमाल निर्माण कार्य में किया जाता है।

 शहरी इलाकों में अपार्टमेंट आदि बनाए जाने के अलावा कंक्रीट एक सदी से अधिक वक्त से बांध और अन्य टिकाऊ निर्माणों में इस्तेमाल किया जा रहा है।

 परंतु उस मोर्चे पर भी अब सोच बदल रही है।

 अमेरिका में बड़ी संख्या में बांध तोड़े जा रहे हैं ताकि नदियां अपने मूल स्वरूप में वापस आ सकें।

 अब तो बांधों की उपादेयता पर ही प्रश्न है।

 बिहार में कोसी नदी में आने वाली बाढ़ की हालत तटबंध बनने के बाद सुधरने के बजाय बिगड़ती चली गई है।

, कंक्रीट भवन निर्माताओं को प्रिय है क्योंकि ऊंची इमारतें बनाने वाले इन डेवलपरों को अपने निवेश पर इसके जरिए अच्छा प्रतिफल मिलता है।

 लेकिन अगर कंक्रीट उद्योग को स्थायी विकास करना है तो उसे अब अपना ध्यान ऊर्जा और सामग्री संरक्षण पर लगाना होगा।

 इसके लिए उसे अपना ध्यान इमारतों से इतर अन्य क्षेत्रों में लगाना होगा।

 ऐसे में जाहिर है उनको कंक्रीट की उपयोगिता और खूबसूरती पर बहकने के बजाय वैकल्पिक प्रयास करने चाहिए।

, – सुबीर रॉय।

सौजन्य – बिजनेस स्टैंडर्ड।

