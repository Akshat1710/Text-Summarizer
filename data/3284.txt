क्या नगा शांति समझौता नाकाम हो गया।

 (हिन्दुस्तान)।

मणिपुर में जारी हिंसा ने यह सवाल खड़ा किया है कि साल 2015 के मध्य में प्रधानमंत्री मोदी ने काफी धूम-धड़ाके के साथ जिस नगा शांति प्रक्रिया को पुनर्जीवित किया था, क्या वह प्रक्रिया टूट गई।

 या गतिरोध का शिकार हो गई।

 यह मानना आसान नहीं है, क्योंकि ऐसा करने पर इस कवायद में शामिल चेहरों को इससे काफी नुकसान पहुंचता है, पर इस प्रक्रिया में नाकामी का बीज मौजूद है।

, तीन अगस्त, 2015 को केंद्र सरकार और नेशनल सोशलिस्ट काउंसिल ऑफ नगालिम (इसाक-मुइवा) यानी एनएससीएन (आई-एम) ने जिस ‘फ्रेमवर्क एग्रीमेंट फॉर पीस’ पर दस्तखत किए थे, वह असल में ऐसा कोरा समझौता था, जो साल 1997 में हुए संघर्ष विराम को विस्तार देने में नाकाम रहा है।

 करीब 20 साल पहले हुए उस समझौते ने इसाक-मुइवा गुट को अपने लड़ाके नियुक्त करने, उन्हें प्रशिक्षण देने और हथियार रखने की अनुमति दी थी।

 इन सब उद्देश्यों को पूरा करने के लिए उसे एक समानांतर प्रशासनिक तंत्र चलाने की भी मंजूरी मिली थी, जो टैक्स वसूलता रहा व चुनावों में दखल भी देता रहा।

, अगस्त 2015 में हुए समझौते के ब्योरे को सार्वजनिक करने की मांग के बीच केंद्र सरकार और इसाक-मुइवा गुट ने ‘साझा भविष्य’ और ‘एक-दूसरे को सम्मान’ देने जैसे चंद शब्द ही लोगों के सामने परोसे।

 इधर नरेंद्र मोदी को खुद को एक शांतिदूत के रूप में पेश करने का मौका मिला, तो उधर सबसे बड़े नगा विद्रोही गुट भी अपने को श्रेष्ठ बताने लगा।

 और इस तरह, दोनों पक्ष उन तमाम नगा लोगों के भविष्य के कर्ताधर्ता बन गए, जो नगालैंड से बाहर मणिपुर, अरुणाचल और असम में पसरे हुए हैं।

, वह शो इसलिए भी खास था, क्योंकि दूसरा सबसे बड़ा नगा विद्रोही गुट एनएससीएन- के (खापलांग) ने मार्च, 2015 में संघर्ष विराम समझौता तोड़ दिया था।

 साल 1988 से ही इसाक-मुइवा गुट के मुकाबले अपनी ताकत बढ़ाने को लेकर इनमें खूनी लड़ाई होती रही है।

 इसने मणिपुर के कई अन्य बागी गुटों के साथ मिलकर नगालैंड और मणिपुर में भारतीय सैनिकों पर हमले किए।

 विडंबना यह है कि आई-एम और के, यानी दोनों बड़े गुट तमाम छोटे नगा विद्रोही गुटों की तरह यही दावा करते रहे हैं कि वृहद नगालैंड उनका मुख्य लक्ष्य है।

 इसमें मणिपुर की नगा-रिहाइश वाले हिस्से शामिल हैं, जिसका विरोध मेइती विद्रोही व अमन-पसंद लोग करते हैं, क्योंकि उनकी नजर में यह मणिपुर का बंटवारा है।

, मेइती आई-एम को इस सोच का अगुवा मानता है।

 वजह, इसके ज्यादातर नेता व कैडर मणिपुर की नगा जनजातियों, खासकर तांगखुल से ताल्लुक रखते हैं।

 अगस्त 2015 में केंद्र सरकार से शांति समझौते करने वाले थुइंगलेंग मुइवा तांगखुल हैं, जबकि ‘नई पीढ़ी’ का मुखिया समझे जाने वाले आई-एम के आर्मी चीफ पुंगथिंग शिमरंग और पूर्व प्रमुख वी एस अतेम भी तांगखुल हैं।

 चूंकि मुइवा अब 82 वर्ष के हो चुके हैं, जबकि इसाक (गैर-तांगखुल) का अब देहांत हो चुका है।

 ऐसे में, आई-एम पर अब मुख्यत: तांगखुल का वर्चस्व रहने वाला है।

 और इसीलिए, ‘के’ गुट के साथ मिलकर मेइती लड़ाके आई-एम और भारत सरकार, दोनों के लिए मुश्किलें खड़ी कर रहे हैं।

, यहां एक एक और तस्वीर भी उभरती है।

 यूनाइटेड नगा काउंसिल ने, जो मणिपुर में नगा लोगों की सबसे बड़ी इकाई है और जिसे कई लोग आई-एम का ही छद्म रूप मानते हैं, नगा बहुल पहाड़ी इलाकों में मणिपुर सरकार द्वारा किए गए प्रशासनिक व विकास संबंधी भेदभाव के खिलाफ ‘वैकल्पिक व्यवस्था’ करने की अपनी मांग तेज कर दी है।

, नवंबर की शुरुआत से नगा बहुल पहाड़ी इलाकों में काउंसिल ने राष्ट्रीय राजमार्ग को बंद करना शुरू किया था, ताकि मेइती रिहाइश वाले मैदानी इलाकों की नाकेबंदी की जा सके।

 इसने जातीय तनाव बढ़ाने का काम किया।

 तीसरी पटकथा मणिपुर की सियासत से जुड़ी है।

 वहां विधानसभा चुनाव होने वाले हैं।

 मुख्यमंत्री ओकराम इबोबी ने दिसंबर की शुरुआत में मेइती के पक्ष में एक कार्ड खेला।

 उन्होंने राज्य के मौजूदा नौ जिलों के अलावा सात और नए जिलों के गठन का फैसला लिया।

 इनमें से चार गैर नगा, गैर आई-एम प्रभावित इलाकों को काटकर बनाए गए हैं।

 इस फैसले ने गुस्सा बढ़ाने का काम किया है।

 इन सबसे मणिपुर का भविष्य निस्तेज दिखने लगा है।

(ये लेखक के अपने विचार हैं), – सुदीप चक्रवर्ती, वरिष्ठ पत्रकार।

सौजन्य – हिन्दुस्तान।

