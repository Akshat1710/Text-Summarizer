लोभ और लाभ के बीच पूरे देश का नज़ारा (दैनिक भास्कर)।

 =": #0000;"लाभ से हमारा जीवन संचालित होता है।

 हमारे सारे लक्ष्य और उद्‌देश्य लाभ से प्रेरित होते हैं, लेकिन जब लाभ की आकांक्षा बढ़ती है तो लोभ आ जाता है।

 राम ने शबरी से कहा था, ‘जो भी हमें प्राप्त है, वह संतुष्टि दे रहा है, वही लाभ हमें प्राप्त होता है।

’ रावण लोभ से भरा था।

 उसकी इच्छाएं ही खत्म नहीं होती थी।

 इसीलिए उसमें काम व क्रोध भी अधिक था।

पिछले कुछ दिनों से देश में करेंसी नोट बदलने के लिए अफरा-तफरी मची है, उससे दो पक्ष सामने आए हैं- लोभ और लाभ।

 ऐसा क्या है जो 15 करोड़ कर सकता है, वह एक करोड़ नहीं कर सकता।

 ज्यादा पैसा जमा करने वाले क्या खाते होंगे।

 क्या उनकी सब्जियां, अनाज अलग होते हैं।

 क्या वे धन के उपयोग के लिए क्लोन तैयार करा पाते हैं।

 मानव के लोभ का अंत नहीं है।

 स्वार्थ, जमाखोरी की मानसिकता, बांटने के प्रति उदासीनता इसी के रूप हैं।

 अर्थ यही है कि हम ज्यादा से ज्यादा प्राप्त करना चाहते हैं।

, पैसा वह चीज़ है, जो हमारे जीवन के लक्ष्यों को कुछ हद तक पूरा कर सकता है।

 यही धन को इतना महत्वपूर्ण बनाता है।

 क्या पैसे के लिहाज से महत्वाकांक्षी होना गलत है।

 नहीं, न तो महत्वाकांक्षी होना और न ही रईस होना अपराध है।

 समस्या तब होती है, जब हम महत्वाकांक्षा के लिए सैद्धांतिक निष्ठा ताक पर रख देते हैं।

 अपने भाई-बहन से ही संपत्ति के मामले में धोखा कर बैठते हैं।

 मकसद पूरे करें, लेकिन नैतिकता के साथ।

 मामूली लोभ हो तो वह अच्छा हो सकता है, लेकिन अति लोभ नुकसानदायक है।

 तब लोग अपना भला चाहकर दूसरे का नुकसान सोचते हैं।

 लाभ के बाद लोभ बढ़ने की बजाए संतुष्टि आ जाए तो ठीक।

 भगवान राम ने शबरी से नवदा भक्ति में कहा है, ‘जो भी हमें प्राप्त है, वह संतुष्टि दे रहा है, वही लाभ हमें प्राप्त होता है।

 रावण लोभ से भरा था।

 उसकी इच्छाएं खत्म नहीं होती थी।

 हर सुंदर स्त्री उसके पास थी।

 फिर भी उसने सीताहरण किया।

 उसका लोभ बढ़ चुका था।

 इसी कारण उसमें क्रोध व काम था।

काम और क्रोध की सीमा है।

 काम आयु के साथ तो क्रोध समय के साथ कम होता है, लेकिन लोभ की कोई सीमा नहीं है।

 दिन में हम मकसदों की पूर्ति के लिए खूब काम करते हैं और रात में आगे की योजनाएं बनाने के चक्कर में सो नहीं पाते।

 जब तक लोभ की सीमा तय नहीं करेंगे, तब तक शांति नहीं मिलेगी।

 हमारी विजय में तीन कारण निहित हैं।

 एक, कठोर मेहनत और प्रयास।

 दूसरा, हमारे माता-पिता, गुरु और जीवन में विशेष भूमिका निभाने वाले अन्य अहम लोगों का हाथ।

 तीसरा, ईश्वर जिसने हमें वह सब दिया, जो हमारी जरूरत है।

 इसलिए हमारी संपदा को इस्तेमाल करने का सही तरीका है, लोगों के कल्याण के लिए इसे देना, जिन्होंने हमारे जीवन में योगदान दिया है।

 सबसे बड़ा योगदान ईश्वर देता रहता है, यदि वही नहीं देता तो आपके पास कैसे आता।

 हम इसे कृष्ण भक्त सनातन गोस्वामी और रूपा गोस्वामी से समझ सकते हैं।

 दोनों ने कृष्ण को जीवन समर्पित कर दिया।

 उनके पास सोना, चांदी इतना था कि नाव पूरी भर जाए।

ईश्वर के लिए उन्होंने आधी संपत्ति उन्हें दे दी, जो ईश्वर की सेवा में है।

 शेष आधा दो भागों में बांटा।

 एक परिजनों को और दूसरा अपनी जरूरत और आपातकाल के लिए।

 धन को लक्ष्मी कहा जाता है।

 लक्ष्मी चंचल होती है, वह रुकती नहीं और बिना नारायण के तो संभव ही नहीं, इसलिए जब भी नारायण की पूजा होगी, वे चली आएंगी।

 बिना नारायण के लक्ष्मी हासिल करना रावण की मानसिकता है।

 कबीरदास कह गए हैं, जो भी प्राप्त हो रहा है, उससे अपनी ही नहीं दूसरों की भी भूख मिटाओ।

 यदि हम बांटते हैं तो जीवन संतुलित हो जाता है और इससे लोभ नहीं लाभ होता है।

डॉ. श्रीलेखा हाड़ा।

होम्योपैथ, मुंबई, सौजन्य – दैनिक भास्कर, 21-11-2016।

