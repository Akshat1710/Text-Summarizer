दोनों पहलू सच।

 (बिजनेस स्टैंडर्ड)।

टी. एन. नाइनन।

सकल घरेलू उत्पाद (जीडीपी) के तिमाही आंकड़ों ने नोटबंदी की बहस को एक बार फिर छेड़ दिया है।

 बल्कि उसके लिए ईंधन का काम किया है।

 विधानसभा चुनावों के नतीजे अगले शनिवार को आएंगे और निस्संदेह इस बहस को अलग ढंग से प्रभावित करेंगे।

 परंतु फिलहाल आलोचक एवं अन्य लोग आर्थिक वृद्घि के बढ़चढ़े आंकड़ों को लेकर भ्रमित हैं।

 अक्टूबर-दिसंबर तिमाही के आंकड़ों और नोटबंदी के पहले के आंकड़ों में कोई खास अंतर नहीं दिख रहा।

 जबकि सरकार ने आलोचकों को जवाब के रूप में इन आंकड़ों का इस्तेमाल किया है।

 सांगठनिक लूट और कानूनी डाका जैसे आरोपों को देखा जाए तो सरकार का ऐसा करना जायज है।

 कहा तो यह भी गया था कि वृद्घि दर में दो फीसदी तक गिरावट आ सकती है।

 लेकिन फिर भी यह नोटबंदी के अंतिम आकलन का वक्त नहीं है।

इसकी वजह भी साफ है: अभी भी कुछ प्रमुख आंकड़े हमारे पास नहीं हैं।

 जो आंकड़े हमारे पास हैं उनमें भी एक पहेली छिपी हो सकती है।

 मसलन बीती तिमाही में खपत में अच्छी वृद्घि हुई हो सकती है जबकि गोदरेज और डाबर जैसी कंपनियों की बिक्री में गिरावट आई है।

 इसके अलावा हो सकता है वर्ष के लिए मुख्य मुद्रास्फीति में कोई बदलाव नहीं हुआ हो लेकिन विस्तृत ब्योरों में इसकी कीमत नजर आती है।

 कृषि क्षेत्र और सरकारी क्षेत्र की आर्थिक वृद्घि की बात करें तो वह तीसरी तिमाही में गिरकर 5.8 फीसदी पर आ गई है।

 चौथी तिमाही में इसके 6 फीसदी रहने का अनुमान जताया गया है।

 यह वित्त वर्ष की पहली छमाही के 6.9 फीसदी के स्तर से सीधी गिरावट है।

 इसके अलावा हमें परिचालन विफलताओं के परिणाम को भी नहीं भूलना चाहिए।

 इसमें शुरुआती सप्ताहों के दौरान हुई सार्वजनिक असुविधा, अव्यवस्था और तमाम बातें शामिल हैं।

जहां तक नोटबंदी के लाभ की बात है तो इस बारे में कोई खास जानकारी नहीं है।

 बंद की गई नकदी में से कितनी रकम भारतीय रिजर्व बैंक के पास वापस आई इस बारे में कोई जानकारी नहीं दी गई है।

 यह बात ध्यान रखें कि सरकार ने सर्वोच्च न्यायालय को बताया था कि उसके अनुमान के मुताबिक विमुद्रीकृत नकदी का चौथाई या तिहाई हिस्सा वापस नहीं आएगा।

 यह अनुमान पूरी तरह गलत साबित हुआ।

 वास्तविक आंकड़ों पर जो खामोशी अख्तियार की गई है उसकी वजह यह दी गई है कि गिनती अभी तक जारी है।

 पुराने नोट बंद होने के दो महीने बाद भी गिनती चल रही है यह बात हजम नहीं होती।

 लेकिन एक सकारात्मक नतीजा सामने आ चुका है: विमुद्रीकृत नकदी के केवल 60 फीसदी के बराबर नए नोट आए हैं लेकिन इसके बावजूद नकदी की कोई किल्लत महसूस नहीं हो रही है।

 दूसरे शब्दों में कहें तो काफी कम नकदी में लोग आराम से काम चला रहे हैं।

 नकद- जीडीपी अनुपात में भी भारी कमी आई है।

 इसे भी बतौर लाभ गिना जाना चाहिए क्योंकि अतीत में इसमें तेज इजाफा देखा जा रहा था।

दूसरी बात, हमें नहीं पता कितना काला धन उजागर हुआ है, कितनी नकली मुद्रा पकड़ी गई है (नोटबंदी का एक घोषित लक्ष्य यह भी था कि नकली नोट का चलन खत्म कर आतंकियों की फंडिंग ध्वस्त करनी है) और नोटबंदी की योजना को आय की स्वैच्छिक घोषणा में बदलने से कितना अतिरिक्त कर राजस्व हासिल होगा।

 हमें पता है कि जिन 18 लाख लोगों या संस्थाओं ने कम से कम 5 लाख रुपये जमा किए उन्होंने कर संबंधी जांच पर कोई प्रतिक्रिया नहीं दी है।

 लेकिन नोटबंदी के कारण आए कर राजस्व के आकलन के पहले तो इसे सफेद धन ही माना जाएगा।

 अगर मान लिया जाए कि पहले की अघोषित राशि में से 150,000 करोड़ रुपये पर कर चुकाया जाता है और कर-जीडीपी अनुपात में 20-30 फीसदी की गिरावट आती है तो मैं कहूंगा कि नोटबंदी सफल रही।

उस दृष्टिï से देखें तो आंकड़ों से एक बात स्पष्टï हो जाती है: अर्थव्यवस्था को लेकर साधारण निष्कर्ष नहीं निकाले जाने चाहिए क्योंकि आंकड़े कई बार विरोधाभासी होते हैं।

 अगर मंदी थी तो कर राजस्व कैसे बढ़ा।

 अगर असंगठित क्षेत्र के तमाम लोगों के रोजगार गए और वे अपने गांवों और घरों को लौट गए तो सेंंटर फॉर मॉनिटरिंग इंडियन इकनॉमी के सर्वेक्षण के रोजगार संबंधी आंकड़े विरोधाभासी बात क्यों कह रहे हैं।

 ऐसे में ब्रिटिश जुआन रॉबिनसन की कही बात याद आती है: भारत के बारे में आप चाहे जो कहें, उसका उलट भी हमेशा सच होता है।

, सौजन्य- बिजनेस स्टैंडर्ड।

